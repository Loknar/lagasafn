# 8.1.3 Lög um verkfall opinberra starfsmanna

`nr. 33 3. nóvember 1915`

_Íslensk lög 1. nóvember 2017 (útgáfa 147)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=26&mnr=138)
[Frumvarp til laga.](https://www.althingi.is/altext/26/s/pdf/0795.pdf)

**Tóku gildi 5. nóvember 1915.**
Breytt með
[l. 10/1983](https://althingi.is/altext/stjtnr.html#1983010) (tóku gildi 25. mars 1983),
[l. 19/1991](https://althingi.is/altext/stjt/1991.019.html) (tóku gildi 1. júlí 1992 nema 1. og 3. mgr. 29. gr. sem tóku gildi 17. apríl 1991) og
[l. 82/1998](https://althingi.is/altext/stjt/1998.082.html) (tóku gildi 1. okt. 1998).

### 1. grein

Hver sá, er sjálfur tekur þátt í verkfalli, enda skyldi starfið unnið samkvæmt embættisskyldu eða sem sýslan í þarfir landsins, Landsbankans, spítala, sveitar, sýslu eða kaupstaðar, skal sæta [sektum eða [fangelsi allt að 2 árum],<sup>1)</sup> ]<sup>2)</sup> eða embættis- eða sýslunarmissi, ef miklar sakir eru, enda liggi eigi þyngri refsing við samkvæmt öðrum lögum. …<sup>2)</sup> 

> <sup>1)</sup> [L. 82/1998, 144. gr.](https://althingi.is/altext/stjt/1998.082.html) <sup>2)</sup> [L. 10/1983, 1. gr.](https://althingi.is/altext/stjtnr.html#1983010?g1)

### 2. grein

Hver sá, er hvetur eða tælir embættis- eða sýslunarmann eða ógnar honum til slíks verkfalls, er í 1. gr. segir, án þess að taka sjálfur þátt í því, eða veitir á annan hátt tilstyrk sinn til þess að slíkt verkfall hefjist eða haldi áfram, skal sæta [sektum eða [fangelsi allt að 2 árum],<sup>1)</sup> ]<sup>2)</sup> ef miklar sakir eru, enda liggi eigi þyngri refsing við samkvæmt öðrum lögum.

> <sup>1)</sup> [L. 82/1998, 144. gr.](https://althingi.is/altext/stjt/1998.082.html) <sup>2)</sup> [L. 10/1983, 1. gr.](https://althingi.is/altext/stjtnr.html#1983010?g1)

### 3. grein

Embættis- eða sýslunarmaður, sem ógnar með að taka þátt í verkfalli, sem í 1. gr. segir, skal, enda þótt verkfallið komi eigi til framkvæmda, sæta sektum, …<sup>1)</sup> enda liggi eigi þyngri refsing við samkvæmt öðrum lögum.

> <sup>1)</sup> [L. 10/1983, 1. gr.](https://althingi.is/altext/stjtnr.html#1983010?g1)

### 4. grein

Sá, er ógnar embættis- eða sýslunarmanni eða hvetur eða tælir hann til að ógna með verkfalli, sem í 1. gr. segir, skal, enda þótt verkfallið komi eigi til framkvæmda, sæta sektum, …<sup>1)</sup> enda liggi eigi þyngri refsing við að öðrum lögum.

> <sup>1)</sup> [L. 10/1983, 1. gr.](https://althingi.is/altext/stjtnr.html#1983010?g1)

### 5. grein

…<sup>1)</sup> 

> <sup>1)</sup> [L. 19/1991, 194. gr.](https://althingi.is/altext/stjt/1991.019.html)
