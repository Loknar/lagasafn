# 11.4.3 Lög um lánasýslu ríkisins

`nr. 43 16. maí 1990`

_Íslensk lög 1. nóvember 2017 (útgáfa 147)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=112&mnr=498)
[Frumvarp til laga.](https://www.althingi.is/altext/112/s/0872.html)

**Tóku gildi 22. maí 1990.**
Breytt með
[l. 83/1997](https://althingi.is/altext/stjt/1997.083.html) (tóku gildi 6. júní 1997),
[l. 138/2007](https://althingi.is/altext/stjt/2007.138.html) (tóku gildi 1. jan. 2008) og
[l. 126/2011](https://althingi.is/altext/stjt/2011.126.html) (tóku gildi 30. sept. 2011).

Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt viðeðasem fer með lög þessi. Upplýsingar um málefnasvið ráðuneyta skv. forsetaúrskurði er að finna [hér.](2017015.md) ### 1. grein

[[Ráðherra]<sup>1)</sup> fer með lántökur ríkissjóðs og ríkisstofnana innan lands og utan, útgáfu og sölu ríkisskuldabréfa á innlendum markaði og aðra skuldaumsýslu fyrir ríkissjóð, svo og endurlán lánsfjár, ríkisábyrgðir og Ríkisábyrgðasjóð.]<sup>2)</sup> 

> <sup>1)</sup> [L. 126/2011, 139. gr.](https://althingi.is/altext/stjt/2011.126.html) <sup>2)</sup> [L. 138/2007, 1. gr.](https://althingi.is/altext/stjt/2007.138.html)

### 2. grein

[Lánasýsla ríkisins skal stefna]<sup>1)</sup> að eftirfarandi meginmarkmiðum:1. Halda erlendum og innlendum vaxta- og fjármagnskostnaði ríkisins í lágmarki.
2. Dreifa gengis-, vaxta- og verðlagsáhættu vegna skulda ríkisins á sem hagkvæmastan hátt.
3. Draga úr áhættu ríkissjóðs vegna ábyrgða og endurlána.
4. Efla markað fyrir ríkisverðbréf á innlendum fjármagnsmarkaði með kynningu og þjónustu.
5. Efla lánstraust íslenska ríkisins á erlendum lánsfjármörkuðum og bæta þannig lánskjör þjóðarinnar erlendis.

> <sup>1)</sup> [L. 138/2007, 2. gr.](https://althingi.is/altext/stjt/2007.138.html)

### 3. grein

[Ráðherra]<sup>2)</sup> semur fyrir hönd ríkissjóðs um lán, endurlánar fé og veitir ábyrgðir …<sup>3)</sup> innan heimilda sem Alþingi veitir hverju sinni.

[Ráðherra]<sup>2)</sup> er heimilt í nafni ríkissjóðs að taka lán og endurlána fé í stað sjálfskuldarábyrgðar ríkissjóðs skv. 1. mgr., að hluta eða öllu leyti, enda sé það fyrirkomulag tryggara fyrir ríkissjóð.

> <sup>1)</sup> [L. 138/2007, 3. gr.](https://althingi.is/altext/stjt/2007.138.html) <sup>2)</sup> [L. 126/2011, 139. gr.](https://althingi.is/altext/stjt/2011.126.html) <sup>3)</sup> [L. 138/2007, 4. gr.](https://althingi.is/altext/stjt/2007.138.html)

### 4. grein

[Ráðherra]<sup>2)</sup> fyrir hönd ríkissjóðs er heimilt að endurfjármagna innlendar og erlendar skuldir fyrir gjalddaga þegar hagstæðari kjör bjóðast. Einnig er [ráðherra]<sup>2)</sup> heimilt að taka fyrir hönd ríkissjóðs erlend skammtímalán til endurgreiðslu áður tekinna erlendra skammtímalána eða breyta sömu skammtímaskuldum í föst lán.

[Ráðherra]<sup>2)</sup> er heimilt fyrir hönd ríkissjóðs að selja ríkisvíxla á innlendum markaði til endurgreiðslu áður útgefinna ríkisvíxla og til að bæta stöðu ríkissjóðs á aðalviðskiptareikningi hans í Seðlabankanum.

Enn fremur er [ráðherra]<sup>2)</sup> fyrir hönd ríkissjóðs heimilt að breyta gjaldmiðlum og/eða vaxtakjörum á erlendum lánum með sérstökum samningum, enda felist ekki nýjar lántökur í slíkum breytingum.

[Ráðherra]<sup>2)</sup> skal árlega upplýsa Alþingi um notkun þessara heimilda.

Heimilt er að kveða nánar á um ákvæði þessarar greinar í reglugerð.

> <sup>1)</sup> [L. 138/2007, 3. gr.](https://althingi.is/altext/stjt/2007.138.html) <sup>2)</sup> [L. 126/2011, 139. gr.](https://althingi.is/altext/stjt/2011.126.html)

### 5. grein

[Ráðherra]<sup>2)</sup> skal hafa eftirlit með lántökum aðila sem ríkisábyrgðar njóta á skuldbindingum sínum og vera ráðgefandi um skuldstýringu þeirra.

Skylt er þeim aðilum, er hyggjast taka lán erlendis og ríkisábyrgðar njóta á erlendum skuldbindingum, að kynna þau áform sín fyrir [ráðherra]<sup>2)</sup> og leita eftir fyrir fram samþykki á þeim kjörum og skilmálum sem þeir hyggjast semja um.

> <sup>1)</sup> [L. 138/2007, 3. gr.](https://althingi.is/altext/stjt/2007.138.html) <sup>2)</sup> [L. 126/2011, 139. gr.](https://althingi.is/altext/stjt/2011.126.html)

### 6. grein

Heimilt er að semja við Seðlabanka Íslands um að hann annist framkvæmd …<sup>2)</sup> lánamála, ríkisábyrgða- og endurlánamála, svo og önnur verkefni sem [[ráðherra]<sup>3)</sup> fer með samkvæmt lögum þessum]<sup>2)</sup> eftir því sem hagkvæmt þykir.

> <sup>1)</sup> [L. 138/2007, 3. gr.](https://althingi.is/altext/stjt/2007.138.html) <sup>2)</sup> [L. 138/2007, 7. gr.](https://althingi.is/altext/stjt/2007.138.html) <sup>3)</sup> [L. 126/2011, 139. gr.](https://althingi.is/altext/stjt/2011.126.html)

### 7. grein

Nánari ákvæði um framkvæmd laga þessara …<sup>2)</sup> má setja með reglugerð.<sup>3)</sup> 

> <sup>1)</sup> [L. 138/2007, 3. gr.](https://althingi.is/altext/stjt/2007.138.html) <sup>2)</sup> [L. 138/2007, 8. gr.](https://althingi.is/altext/stjt/2007.138.html) <sup>3)</sup> [Rg. 237/1998](https://althingi.ishttps://www.reglugerd.is/reglugerdir/allar/nr/237-1998)

### 8. grein

Lög þessi öðlast þegar gildi.[…](https://www.althingi.is/lagasafn/leidbeiningar/)

> <sup>1)</sup> [L. 138/2007, 3. gr.](https://althingi.is/altext/stjt/2007.138.html)[Ráðherra]<sup>1)</sup> tekur við almennum réttindum og skyldum Lánasýslu ríkisins og við samningum við þriðja aðila eftir því sem við getur átt samkvæmt ákvæðum laga þessara.]<sup>2)</sup> 

> <sup>1)</sup> [L. 126/2011, 139. gr.](https://althingi.is/altext/stjt/2011.126.html) <sup>2)</sup> [L. 138/2007, 9. gr.](https://althingi.is/altext/stjt/2007.138.html)
