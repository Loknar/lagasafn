# 33.4.1 Lög um róðrartíma fiskibáta

`nr. 47 25. apríl 1973`

_Íslensk lög 1. maí 2020 (útgáfa 150b)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=93&mnr=200)
[Frumvarp til laga.](https://www.althingi.is/altext/93/s/pdf/0384.pdf)

**Tóku gildi 24. maí 1973.**
Breytt með:
[L. 75/1982](https://althingi.is/altext/stjtnr.html#1982075) (tóku gildi 10. júní 1982).
[L. 88/2008](https://althingi.is/altext/stjt/2008.088.html) (tóku gildi 1. jan. 2009 nema brbákv. VII sem tók gildi 21. júní 2008).

### 1. grein

Ríkisstjórninni er heimilt að ákveða með reglugerð<sup>1)</sup> brottfarartíma allra þeirra báta til fiskiróðra, sem sækja til fiskjar, svo og setja ákvæði um eftirlitsskip og um samband bátanna við þau, eftir því sem þurfa þykir.

> <sup>1)</sup> [Rg. 39/1963](https://www.reglugerd.is/reglugerdir/allar/nr/039-1963) (Faxaflói).



### 2. grein

Hreppsnefndir og bæjarstjórnir hlutaðeigandi sveitar- og bæjarfélaga skulu hver um sig kjósa 3–5 bátaformenn til þess, ásamt skipstjórum eftirlitsskipa, að hafa eftirlit með því, að fylgt sé fyrirmælum þeim, er sett kunna að verða samkvæmt ákvæðum 1. gr.

### 3. grein

Brot gegn reglugerð, sem sett kann að verða samkvæmt lögum þessum, varða sektum. …<sup>1)</sup> Ítrekað brot getur varðað missi réttinda til skipstjórnar í 6 mánuði. …<sup>2)</sup> 

> <sup>1)</sup> [L. 75/1982, 28. gr.](https://althingi.is/altext/stjtnr.html#1982075?g28) <sup>2)</sup> [L. 88/2008, 233. gr.](https://althingi.is/altext/stjt/2008.088.html#G233)
