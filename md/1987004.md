# 14.2.1 Lög um Þróunarsjóð fyrir Færeyjar, Grænland og Ísland

`nr. 4 19. febrúar 1987`

_Íslensk lög 1. nóvember 2017 (útgáfa 147)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=109&mnr=271)
[Frumvarp til laga.](https://www.althingi.is/altext/109/s/pdf/0430.pdf)

**Tóku gildi 17. september 1987.**
Breytt með
[l. 129/2004](https://althingi.is/altext/stjt/2004.129.html) (tóku gildi 31. des. 2005).

### 1. grein

Stofna skal Þróunarsjóð fyrir Færeyjar, Grænland og Ísland (hin vestlægu Norðurlönd) samkvæmt samningi milli ríkisstjórna Íslands, Danmerkur, Finnlands, Noregs og Svíþjóðar og landsstjórna Færeyja og Grænlands sem undirritaður var á Höfn í Hornafirði hinn 19. ágúst 1986.

### 2. grein

Sjóðurinn skal undanþeginn ákvæðum [laga nr. 63/1979](/altext/stjtnr.md#1979063) , um skipan gjaldeyris- og viðskiptamála,<sup>1)</sup> svo og annarra laga er setja kunna hömlur á greiðslur í erlendum gjaldeyri, gjaldeyrisviðskipti eða heimildir til lántöku erlendis, að svo miklu leyti sem slík ákvæði hindra eða torvelda starfsemi sjóðsins eða efndir skuldbindinga hans.

> <sup>1)</sup> Nú [l. 87/1992](1992087.md) .



### 3. grein

Sjóðurinn skal vera undanþeginn aðstöðugjaldi, landsútsvari, [tekjuskatti],<sup>1)</sup> svo og öðrum gjöldum sem lögð kunna að vera á tekjur, eignir eða veltu til ríkis eða sveitarfélaga.

> <sup>1)</sup> [L. 129/2004, 50. gr.](https://althingi.is/altext/stjt/2004.129.html)

### 4. grein

Lánssamningar, sem sjóðurinn er aðili að, skulu vera undanþegnir stimpilgjöldum og öðrum gjöldum til hins opinbera.

### 5. grein

Lög þessi öðlast gildi um leið og samningur um stofnun Þróunarsjóðs fyrir Færeyjar, Grænland og Ísland (hin vestlægu Norðurlönd).<sup>1)</sup> 

> <sup>1)</sup> Sbr. augl. C 2/1987 og C 17/1987.


