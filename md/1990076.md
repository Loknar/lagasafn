# 21.9.4 Lög um Skákskóla Íslands

`nr. 76 17. maí 1990`

_Íslensk lög 1. nóvember 2017 (útgáfa 147)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=112&mnr=460)
[Frumvarp til laga.](https://www.althingi.is/altext/112/s/0797.html)

**Tóku gildi 1. janúar 1991.**
Breytt með
[l. 126/2011](https://althingi.is/altext/stjt/2011.126.html) (tóku gildi 30. sept. 2011).

Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt viðeðasem fer með lög þessi. Upplýsingar um málefnasvið ráðuneyta skv. forsetaúrskurði er að finna [hér.](2017015.md) ### 1. grein

Á vegum Skáksambands Íslands og í samvinnu við [ráðuneytið]<sup>1)</sup> starfar skóli er nefnist Skákskóli Íslands.

> <sup>1)</sup> [L. 126/2011, 146. gr.](https://althingi.is/altext/stjt/2011.126.html)

### 2. grein

Skólinn er starfræktur í húsakynnum Skáksambands Íslands. Skal árlega veittur til hans styrkur á fjárlögum sem hér segir:1. Framlag sem nemi einu stöðugildi í 8. þrepi 144. lfl. BHM.
2. Rekstrarstyrkur sem nemi hæfilegri leigu fyrir afnot húsnæðis.

### 3. grein

Hlutverk skólans er að annast skákkennslu og hafa á hendi hvers kyns fræðslu sem miðar að því að efla vöxt og viðgang skáklistarinnar á Íslandi. Skal skólinn m.a. halda námskeið úti á landi í samvinnu við skóla og taflfélög.

### 4. grein

Skólastjórn Skákskóla Íslands skal skipuð þremur mönnum sem tilnefndir eru af eftirtöldum aðilum til þriggja ára í senn: [Ráðherra]<sup>1)</sup> skipar einn, Skáksamband Íslands skipar tvo, þar af annan í samráði við Félag íslenskra stórmeistara.

Stjórnin skiptir sjálf með sér verkum. Nánar skal kveðið á um verksvið hennar í reglugerð.

> <sup>1)</sup> [L. 126/2011, 146. gr.](https://althingi.is/altext/stjt/2011.126.html)

### 5. grein

Skólastjórn ræður skólastjóra Skákskóla Íslands sem annast rekstur skólans og ræður til hans kennara með samþykki stjórnar.

### 6. grein

Skólinn skiptist í almenna deild og framhaldsdeild. Nám í almennum deildum skal auglýst og greiða nemendur námsgjald fyrir. Í framhaldsdeild eru nemendur valdir á grundvelli inntökuprófs og skólavist ókeypis. Kennslu í framhaldsdeild annast skákmeistarar sem laun þiggja samkvæmt lögum um launasjóð stórmeistara í skák.

Í starfsemi skólans er skylt að gæta jafnréttis kynjanna í hvívetna.

Nánar skal kveðið á um starfsemi deilda og tilhögun kennslu í reglugerð.<sup>1)</sup> 

> <sup>1)</sup> [Rg. 459/1990](https://www.reglugerd.is/reglugerdir/allar/nr/459-1990) .



### 7. grein

Til að standa straum af kostnaði við stofnun skólans skal veittur sérstakur styrkur á fjárlögum ársins 1991.

### 8. grein

[Ráðherra]<sup>1)</sup> er heimilt að semja við önnur félagasamtök eða einkaaðila um rekstur skákskóla samkvæmt lögum þessum.

> <sup>1)</sup> [L. 126/2011, 146. gr.](https://althingi.is/altext/stjt/2011.126.html)

### 9. grein

Lög þessi öðlast gildi 1. janúar 1991.
