# 7.4.28 Lög um sameiningu Borgarfjarðarhrepps og Loðmundarfjarðarhrepps í Norður-Múlasýslu í einn hrepp

`nr. 40 24. maí 1972`

_Íslensk lög 1. nóvember 2017 (útgáfa 147)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=92&mnr=9)
[Frumvarp til laga.](https://www.althingi.is/altext/92/s/pdf/0009.pdf)

**Tóku gildi 1. janúar 1973.**
Breytt með
[l. 92/1991](https://althingi.is/altext/stjt/1991.092.html) (tóku gildi 1. júlí 1992 nema 103. gr. sem tók gildi 9. jan. 1992) og
[l. 73/1996](https://althingi.is/altext/stjt/1996.073.html) (tóku gildi 19. júní 1996).

### 1. grein

Borgarfjarðarhreppur og Loðmundarfjarðarhreppur í Norður-Múlasýslu skulu vera einn hreppur, sem heitir Borgarfjarðarhreppur.

### 2. grein

Kostnaður við fjallskil á eyðilöndum í Loðmundarfirði skiptist þannig, að eigendur eyðijarða bera<sup>1</sup>&frasl;<sub>4</sub>, sveitarfélög þau, er fjárvon eiga í löndum þessum, sameiginlega<sup>1</sup>&frasl;<sub>2</sub>og ríkið<sup>1</sup>&frasl;<sub>4</sub>. Kostnaður eyðijarðaeigenda skiptist á milli þeirra í réttu hlutfalli við landverð eyðijarðanna samkvæmt gildandi fasteignamati. Sá hluti fjallskilakostnaðarins, sem kemur í hlut sveitarfélaganna samkvæmt grein þessari, skiptist á milli þeirra í réttu hlutfalli við tölu þess fjár, sem kemur af fjalli og tilheyrir íbúum hvors þeirra fyrir sig.

…<sup>1)</sup> 

Sýslumaður Norður-Múlasýslu annast innheimtu á framlögum til greiðslu fjallskilakostnaðarins.

> <sup>1)</sup> [L. 73/1996, 33. gr.](https://althingi.is/altext/stjt/1996.073.html)

### 3. grein

Kostnaður við eyðingu refa og minka í Loðmundarfirði samkvæmt [lögum nr. 52 5. júní 1957](/altext/stjtnr.md#1957052) endurgreiðist Borgarfjarðarhreppi næstu fimm árin úr ríkissjóði, enda verði framkvæmd við eyðingu refa og minka hagað í samráði við veiðistjóra ríkisins.

### 4. grein

Lög þessi öðlast gildi 1. janúar 1973.
