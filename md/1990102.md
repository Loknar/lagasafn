# 29.3.34 Lög um norrænt fjármögnunarfélag á sviði umhverfisverndar

`nr. 102 12. desember 1990`

_Íslensk lög 1. maí 2020 (útgáfa 150b)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=113&mnr=44)
[Frumvarp til laga.](https://www.althingi.is/altext/113/s/0044.html)

**Tóku gildi 19. desember 1990.**
Breytt með:
[L. 129/2004](https://althingi.is/altext/stjt/2004.129.html) (tóku gildi 31. des. 2005).

### 1. grein

Stofna skal norrænt fjármögnunarfélag samkvæmt samningi milli Danmerkur, Finnlands, Íslands, Noregs og Svíþjóðar um stofnun norræns fjármögnunarfélags á sviði umhverfismála sem undirritaður var í Reykjavík 2. mars 1990.

### 2. grein

Félagið skal undanþegið ákvæðum [laga nr. 63/1979](/altext/stjtnr.md#1979063) , um skipan gjaldeyris- og viðskiptamála,<sup>1)</sup> svo og annarra laga er setja kunna hömlur á greiðslur í erlendum gjaldeyri eða gjaldeyrisviðskipti, að svo miklu leyti sem slík ákvæði hindra eða torvelda starfsemi félagsins eða efndir skuldbindinga þess.

> <sup>1)</sup> Nú [l. 87/1992](1992087.md) .



### 3. grein

Félagið skal undanþegið aðstöðugjaldi, landsútsvari [og tekjuskatti],<sup>1)</sup> svo og öðrum gjöldum sem lögð kunna að vera á tekjur, eignir eða veltu til ríkis eða sveitarfélaga.

> <sup>1)</sup> [L. 129/2004, 82. gr.](https://althingi.is/altext/stjt/2004.129.html)

### 4. grein

Lánssamningar, sem félagið er aðili að, skulu vera undanþegnir stimpilgjöldum og öðrum gjöldum hins opinbera.

### 5. grein

Lög þessi öðlast gildi þegar í stað.
