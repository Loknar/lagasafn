# 36.1.3 Lög um mat á umhverfisáhrifum

`nr. 106 25. maí 2000`

_Íslensk lög 1. maí 2020 (útgáfa 150b)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=125&mnr=386)
[Frumvarp til laga.](https://www.althingi.is/altext/125/s/0644.html)

**Tóku gildi 6. júní 2000.**
EES-samningurinn:
Breytt með:
[L. 74/2005](https://althingi.is/altext/stjt/2005.074.html) (tóku gildi 1. okt. 2005).
[L. 166/2008](https://althingi.is/altext/stjt/2008.166.html) (tóku gildi 1. jan. 2009).
[L. 72/2010](https://althingi.is/altext/stjt/2010.072.html) (tóku gildi 25. júní 2010).
[L. 123/2010](https://althingi.is/altext/stjt/2010.123.html) (tóku gildi 1. jan. 2011).
[L. 126/2011](https://althingi.is/altext/stjt/2011.126.html) (tóku gildi 30. sept. 2011).
[L. 131/2011](https://althingi.is/altext/stjt/2011.131.html) (tóku gildi 1. jan. 2012).
[L. 60/2013](https://althingi.is/altext/stjt/2013.060.html) (tóku gildi 15. nóv. 2015).
[L. 49/2014](https://althingi.is/altext/stjt/2014.049.html) (tóku gildi 29. maí 2014 nema 3. gr., 5. gr., 2. mgr. 7. gr., 3. og 5. mgr. c-liðar 8. gr., a-liður 11. gr., 12. gr., 16. gr., 21. gr. og 22. gr. sem tóku gildi 1. jan. 2015).
[L. 138/2014](https://althingi.is/altext/stjt/2014.138.html) (tóku gildi 31. des. 2014).
[L. 109/2015](https://althingi.is/altext/stjt/2015.109.html) (tóku gildi 14. nóv. 2015).
[L. 89/2018](https://althingi.is/altext/stjt/2018.089.html) (tóku gildi 29. júní 2018).
[L. 96/2019](https://althingi.is/altext/stjt/2019.096.html) (tóku gildi 1. sept. 2019;
EES-samningurinn:
[L. 137/2019](https://althingi.is/altext/stjt/2019.137.html) (tóku gildi 31. des. 2019).

Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt viðeðasem fer með lög þessi. Upplýsingar um málefnasvið ráðuneyta skv. forsetaúrskurði er að finna [hér.](2018119.md) ### 1. grein



[Markmið laga þessara er:1. að tryggja að áður en leyfi er veitt fyrir framkvæmd, sem kann vegna staðsetningar, starfsemi sem henni fylgir, eðlis eða umfangs að hafa í för með sér umtalsverð umhverfisáhrif, hafi farið fram mat á umhverfisáhrifum viðkomandi framkvæmdar,
2. að draga eins og kostur er úr neikvæðum umhverfisáhrifum framkvæmdar,
3. að stuðla að samvinnu þeirra aðila sem hafa hagsmuna að gæta eða láta sig málið varða vegna framkvæmda sem falla undir ákvæði laga þessara,
4. að kynna fyrir almenningi umhverfisáhrif framkvæmda sem falla undir ákvæði laga þessara og mótvægisaðgerðir vegna þeirra og gefa almenningi kost á að koma að athugasemdum og upplýsingum áður en álit Skipulagsstofnunar um mat á umhverfisáhrifum framkvæmdar liggur fyrir.]<sup>1)</sup> 

> <sup>1)</sup> [L. 74/2005, 1. gr.](https://althingi.is/altext/stjt/2005.074.html)

### 2. grein



[Lög þessi gilda um framkvæmdir sem falla undir ákvæði laganna, á landi, í landhelgi, í lofthelgi og í mengunarlögsögu Íslands.]<sup>1)</sup> 

> <sup>1)</sup> [L. 74/2005, 2. gr.](https://althingi.is/altext/stjt/2005.074.html)

### 3. grein



Í lögum þessum er merking eftirtalinna orða og orðasambanda sem hér segir:1. …<sup>1)</sup> 
2. _Framkvæmdaraðili:_ Ríki, sveitarfélag, stofnun og aðrir lögaðilar eða einstaklingar er hyggjast hefja framkvæmd sem lög þessi taka til.
3. _Framkvæmd:_ Hvers konar nýframkvæmd eða breyting á eldri framkvæmd og starfsemi sem henni fylgir sem undir lög þessi falla.
4. _Frummatsskýrsla:_ Skýrsla framkvæmdaraðila um mat á umhverfisáhrifum sem Skipulagsstofnun auglýsir til kynningar.]<sup>1)</sup> 
5. _Fyrirhuguð framkvæmd:_ Framkvæmd sem er komin á það stig að hún geti hlotið málsmeðferð skv. IV. kafla.]<sup>2)</sup> 
6. ]<sup>2)</sup> [_Leyfi til framkvæmda:_ Framkvæmdaleyfi og byggingarleyfi samkvæmt [skipulagslögum og lögum um mannvirki]<sup>3)</sup> og önnur leyfi til starfsemi og framkvæmda samkvæmt sérlögum sem um viðkomandi framkvæmd gilda.]<sup>1)</sup> 
7. ]<sup>2)</sup> _Leyfisveitandi:_ Lögbært yfirvald sem veitir leyfi til framkvæmda.
8. ]<sup>2)</sup> [_Matsáætlun:_ Áætlun framkvæmdaraðila byggð á tillögu hans um á hvaða þætti framkvæmdarinnar og umhverfis leggja skuli áherslu í frummatsskýrslu og um kynningu og samráð við gerð frummatsskýrslu.]<sup>1)</sup> 
9. ]<sup>2)</sup> _Matsskyld framkvæmd:_ Framkvæmd sem háð er ákvæðum laga þessara ásamt þeirri starfsemi sem henni fylgir.
10. ]<sup>2)</sup> _Matsskýrsla:_ [Skýrsla framkvæmdaraðila um mat á umhverfisáhrifum fyrirhugaðrar framkvæmdar og starfsemi sem henni fylgir ásamt tillögum um mótvægisaðgerðir eftir því sem við á.]<sup>1)</sup> Framkvæmdaraðili ber ábyrgð á gerð matsskýrslu.
11. ]<sup>2)</sup> _Mótvægisaðgerðir:_ Aðgerðir til að koma í veg fyrir, draga úr eða bæta fyrir neikvæð umhverfisáhrif.
12. ]<sup>2)</sup> …<sup>4)</sup> 
13. ]<sup>2)</sup> _Umhverfisáhrif:_ Áhrif framkvæmdar og starfsemi sem henni fylgir á umhverfi. [Þar með eru þó ekki talin þjóðhagsleg áhrif og arðsemi einstakra framkvæmda.]<sup>1)</sup> 
14. ]<sup>2)</sup> _Umhverfisverndarsamtök:_ Samtök sem hafa umhverfisvernd að meginmarkmiði. Þau skulu vera opin fyrir almennri aðild, gefa út ársskýrslur um starfsemi sína og hafa endurskoðað bókhald.
15. ]<sup>2)</sup> _Umsagnaraðilar:_ Opinberar stofnanir og stjórnvöld sem sinna lögbundnum verkefnum er varða matsskyldar framkvæmdir eða umhverfisáhrif þeirra.]<sup>1)</sup> 
16. ]<sup>2)</sup> _Umtalsverð umhverfisáhrif:_ Veruleg óafturkræf umhverfisáhrif eða veruleg spjöll á umhverfinu sem ekki er hægt að fyrirbyggja eða bæta úr með mótvægisaðgerðum.
17. _Þátttökuréttur almennings:_ Réttur almennings til upplýsinga og réttur til að koma að athugasemdum og gögnum við málsmeðferð samkvæmt lögum þessum.]<sup>5)</sup> 

> <sup>1)</sup> [L. 74/2005, 3. gr.](https://althingi.is/altext/stjt/2005.074.html) <sup>2)</sup> [L. 138/2014, 1. gr.](https://althingi.is/altext/stjt/2014.138.html) <sup>3)</sup> [L. 123/2010, 57. gr.](https://althingi.is/altext/stjt/2010.123.html#G57) <sup>4)</sup> [L. 96/2019, 1. gr.](https://althingi.is/altext/stjt/2019.096.html) <sup>5)</sup> [L. 89/2018, 2. gr.](https://althingi.is/altext/stjt/2018.089.html)

### 4. grein



[Ráðherra]<sup>1)</sup> fer með yfirstjórn þeirra mála sem lög þessi taka til. [Á varnar- og öryggissvæðum fer ráðherra varnarmála með lögsögu í samræmi við skilgreiningu í [varnarmálalögum, nr. 34/2008](2008034.md) , sbr. og [lög um lagagildi varnarsamnings milli Íslands og Bandaríkjanna og um réttarstöðu liðs Bandaríkjanna og eignir þess, nr. 110/1951](1951110.md) , og [lög um ráðstafanir í kjölfar samnings við Bandaríkin um skil á varnarsvæðinu á Keflavíkurflugvelli, nr. 176/2006](2006176.md) .]<sup>2)</sup> 

Skipulagsstofnun er ráðherra til ráðgjafar og annast eftirlit með framkvæmd laga þessara og veitir leiðbeiningar samkvæmt þeim. [Skipulagsstofnun tekur ákvörðun skv. 6. gr. um hvort framkvæmd í flokki B í 1. viðauka við lög þessi skuli háð mati á umhverfisáhrifum. Skipulagsstofnun tekur einnig ákvörðun skv. 6. gr. um hvort aðrar framkvæmdir í flokki C í 1. viðauka við lög þessi en þær sem kveðið er á um í skipulagslögum og lögum um mannvirki, eða slíkar framkvæmdir sem háðar eru leyfi [Húsnæðis- og mannvirkjastofnunar],<sup>3)</sup> skuli háðar mati á umhverfisáhrifum. Skipulagsstofnun gefur enn fremur álit skv. 11. gr. um mat á umhverfisáhrifum framkvæmdar og starfsemi sem henni fylgir. Skipulagsstofnun hefur eftirlit með að framkvæmdir í flokki C í 1. viðauka við lög þessi sem kveðið er á um í skipulagslögum og lögum um mannvirki hafi fengið viðeigandi málsmeðferð skv. 6. gr. laga þessara. Í því skyni skal Skipulagsstofnun setja á fót og starfrækja rafrænt gagnasafn um framkvæmdirnar og leyfi fyrir þeim.]<sup>2)</sup> [Skipulagsstofnun skal búa yfir eða hafa aðgang að sérfræðiþekkingu, eins og nauðsyn krefur, til að fara yfir gögn um mat á umhverfisáhrifum.]<sup>4)</sup> 

[Sveitarstjórn tekur ákvörðun skv. 6. gr. um hvort framkvæmd, sem háð er framkvæmdaleyfi eða byggingarleyfi samkvæmt skipulagslögum eða lögum um mannvirki og tilgreind er í flokki C í 1. viðauka við lög þessi, skuli háð mati á umhverfisáhrifum. Undanskildar eru þó framkvæmdir sem háðar eru leyfi [Húsnæðis- og mannvirkjastofnunar],<sup>3)</sup> sbr. 2. mgr. [Sveitarstjórn skal í samþykkt sveitarfélagsins, sbr. [42. gr. sveitarstjórnarlaga, nr. 138/2011](2011138.md#G42) , fela skipulagsnefnd eða öðrum aðila innan stjórnsýslu sveitarfélagsins töku fullnaðarákvörðunar um matsskyldu framkvæmdar þegar sveitarfélagið er sjálft framkvæmdaraðili.]<sup>4)</sup> ]<sup>2)</sup> 

> <sup>1)</sup> [L. 126/2011, 311. gr.](https://althingi.is/altext/stjt/2011.126.html) <sup>2)</sup> [L. 138/2014, 2. gr.](https://althingi.is/altext/stjt/2014.138.html) <sup>3)</sup> [L. 137/2019, 19. gr.](https://althingi.is/altext/stjt/2019.137.html#G19) <sup>4)</sup> [L. 96/2019, 2. gr.](https://althingi.is/altext/stjt/2019.096.html)

> <sup>1)</sup> [L. 96/2019, 3. gr.](https://althingi.is/altext/stjt/2019.096.html)

### 4. grein



Mat á umhverfisáhrifum er ferli sem samanstendur af eftirtöldum þáttum:1. gerð og afgreiðslu matsáætlunar,
2. gerð frummatsskýrslu framkvæmdaraðila,
3. kynningu og samráði um frummatsskýrslu við umsagnaraðila og almenning og eftir því sem við á yfir landamæri,
4. gerð matsskýrslu framkvæmdaraðila,
5. athugun Skipulagsstofnunar á matsskýrslu framkvæmdaraðila og álit stofnunarinnar um mat á umhverfisáhrifum framkvæmdar og
6. að álit stofnunarinnar sé lagt til grundvallar við afgreiðslu umsóknar um leyfi til framkvæmda.]<sup>1)</sup> 

> <sup>1)</sup> [L. 96/2019, 3. gr.](https://althingi.is/altext/stjt/2019.096.html)

### 4. grein



Í mati á umhverfisáhrifum skal greina, lýsa og meta, með tilliti til framkvæmdar, bein og óbein umtalsverð áhrif á eftirfarandi umhverfisþætti:1. íbúa og heilbrigði manna,
2. líffræðilega fjölbreytni með sérstakri áherslu á tegundir og búsvæði sem njóta verndar,
3. land, landslag, víðerni, jarðmyndanir, jarðveg, vatn, loft og loftslag,
4. efnisleg verðmæti, menningarminjar,
5. næmi framkvæmdarinnar fyrir hættu á stórslysum og náttúruhamförum,
6. samspil þeirra þátta sem taldir eru upp í a–e-lið.]<sup>1)</sup> 

> <sup>1)</sup> [L. 96/2019, 3. gr.](https://althingi.is/altext/stjt/2019.096.html)

### 5. grein



Þær framkvæmdir sem tilgreindar eru í [flokki A í 1. viðauka]<sup>1)</sup> við lög þessi skulu ávallt háðar mati á umhverfisáhrifum.

[Í þeim tilvikum þegar fleiri en ein matsskyld framkvæmd eru fyrirhugaðar á sama svæði eða framkvæmdirnar eru háðar hver annarri getur Skipulagsstofnun að höfðu samráði við viðkomandi framkvæmdaraðila og leyfisveitendur ákveðið að umhverfisáhrif þeirra skuli metin sameiginlega.]<sup>2)</sup> 

Heimilt er ráðherra í sérstökum undantekningartilvikum, að fenginni umsögn Skipulagsstofnunar, að ákveða að tiltekin framkvæmd, eða hluti hennar, sem varðar almannaheill og/eða öryggi landsins sé ekki háð mati á umhverfisáhrifum samkvæmt lögum þessum. Í slíkum tilvikum skal ráðherra kveða á um hvaða gögnum skuli safnað um umhverfisáhrif hennar og aðgang almennings að þeim og kynna framkvæmdaraðila, leyfisveitendum og almenningi ástæður fyrir undanþágunni. Ráðherra ber áður en undanþága er veitt að tilkynna sameiginlegu EES-nefndinni á hvaða forsendu hún er veitt og einnig að láta sameiginlegu EES-nefndinni í té þær upplýsingar sem almenningur hefur aðgang að.

…<sup>1)</sup> 

> <sup>1)</sup> [L. 138/2014, 3. gr.](https://althingi.is/altext/stjt/2014.138.html) <sup>2)</sup> [L. 74/2005, 5. gr.](https://althingi.is/altext/stjt/2005.074.html)

### 6. grein



Framkvæmdir sem tilgreindar eru í [flokki B og flokki C í 1. viðauka]<sup>1)</sup> við lög þessi skulu háðar mati á umhverfisáhrifum þegar þær geta haft í för með sér umtalsverð umhverfisáhrif vegna umfangs, eðlis eða staðsetningar.

[Framkvæmdaraðili skal tilkynna Skipulagsstofnun um fyrirhugaða framkvæmd í flokki B í 1. viðauka við lög þessi. Sama á við um fyrirhugaða framkvæmd í flokki C í 1. viðauka við lög þessi sé hún háð öðrum leyfum en samkvæmt skipulagslögum eða lögum um mannvirki eða háð leyfi [Húsnæðis- og mannvirkjastofnunar].<sup>2)</sup> Fyrirhugaða framkvæmd í flokki C í 1. viðauka við lög þessi sem háð er framkvæmdaleyfi og byggingarleyfi samkvæmt skipulagslögum eða lögum um mannvirki ber framkvæmdaraðila að tilkynna leyfisveitanda, sbr. þó 2. málsl. [Í tilkynningu skal framkvæmdaraðili leggja fram upplýsingar um framkvæmdina og líkleg umtalsverð áhrif hennar á umhverfið. Hann skal, þar sem við á, taka tillit til fyrirliggjandi niðurstaðna um umhverfisáhrif framkvæmdarinnar og leggja fram, þar sem við á, upplýsingar um fyrirhugaðar mótvægisaðgerðir.]<sup>3)</sup> Ráðherra setur í reglugerð ákvæði um hvaða gögn skuli lögð fram með tilkynningu um framkvæmd og þá málsmeðferð sem viðhöfð skal við ákvörðun um matsskyldu framkvæmda.

Vegna framkvæmdar í flokki B í 1. viðauka laga þessara skal Skipulagsstofnun innan fjögurra vikna frá því að fullnægjandi gögn um framkvæmdina berast taka ákvörðun um hvort framkvæmdin skuli háð mati samkvæmt lögum þessum. [Við ákvörðun um matsskyldu skal Skipulagsstofnun fara eftir viðmiðum í 2. viðauka og rökstyðja niðurstöðu sína með hliðsjón af þeim. Skipulagsstofnun skal byggja ákvörðun sína á þeim upplýsingum sem framkvæmdaraðili hefur lagt fram, sbr. 2. mgr., og, ef við á, öðrum gögnum um umhverfisáhrif framkvæmdarinnar. Ef Skipulagsstofnun ákveður að framkvæmd sé ekki matsskyld er henni heimilt að setja fram ábendingar um tilhögun framkvæmdarinnar. Þær skulu byggjast á upplýsingum framkvæmdaraðila um fyrirhugaðar mótvægisaðgerðir og framkomnum umsögnum.]<sup>3)</sup> Áður skal stofnunin leita álits leyfisveitenda, framkvæmdaraðila og annarra eftir eðli máls hverju sinni. Skipulagsstofnun skal gera hlutaðeigandi grein fyrir niðurstöðu sinni, [hafa hana aðgengilega á vef stofnunarinnar]<sup>3)</sup> og kynna hana almenningi.

Vegna framkvæmdar í flokki C í 1. viðauka laga þessara, sem háð er framkvæmdaleyfi og byggingarleyfi samkvæmt skipulagslögum eða lögum um mannvirki en þó ekki leyfi [Húsnæðis- og mannvirkjastofnunar],<sup>2)</sup> skal sveitarstjórn innan tveggja vikna frá því að fullnægjandi gögn um framkvæmdina berast taka ákvörðun um hvort framkvæmdin skuli háð mati samkvæmt lögum þessum. [Við ákvörðun um matsskyldu skal sveitarstjórn fara eftir viðmiðum í 2. viðauka, og rökstyðja niðurstöðu sína með hliðsjón af þeim, og leiðbeiningum Skipulagsstofnunar skv. 20. gr.]<sup>3)</sup> Sveitarstjórn er heimilt að leita álits annarra aðila, svo sem annarra leyfisveitenda, eftir eðli máls hverju sinni. Leiti sveitarstjórn álits lengist frestur sveitarstjórnar til að taka ákvörðun um matsskyldu um eina viku. [Sveitarstjórn skal byggja ákvörðun sína á þeim upplýsingum sem framkvæmdaraðili hefur lagt fram, sbr. 2. mgr., og, ef við á, öðrum gögnum um umhverfisáhrif framkvæmdarinnar. Ef sveitarstjórn ákveður að framkvæmd sé ekki matsskyld er henni heimilt að setja fram ábendingar um tilhögun framkvæmdarinnar. Þær skulu byggjast á upplýsingum framkvæmdaraðila um fyrirhugaðar mótvægisaðgerðir og framkomnum umsögnum. Skal sveitarstjórn gera hlutaðeigandi og Skipulagsstofnun grein fyrir niðurstöðu sinni, hafa hana aðgengilega á vef sveitarfélagsins og kynna hana almenningi.]<sup>3)</sup> 

Vegna framkvæmdar í flokki C í 1. viðauka laga þessara, sem tilkynna ber til Skipulagsstofnunar, skal stofnunin innan tveggja vikna frá því að fullnægjandi gögn um framkvæmdina berast taka ákvörðun um hvort framkvæmdin skuli háð mati samkvæmt lögum þessum. Við ákvörðun um matsskyldu skal Skipulagsstofnun fara eftir viðmiðum í 2. viðauka laga þessara [og rökstyðja niðurstöðu sína með hliðsjón af þeim].<sup>3)</sup> Skipulagsstofnun er heimilt að leita álits leyfisveitanda og annarra aðila eftir eðli máls hverju sinni og lengist þá frestur stofnunarinnar til að taka ákvörðun um matsskyldu um eina viku. [Skipulagsstofnun skal byggja ákvörðun sína á þeim upplýsingum sem framkvæmdaraðili hefur lagt fram, sbr. 2. mgr., og, ef við á, öðrum gögnum um umhverfisáhrif framkvæmdarinnar. Ef Skipulagsstofnun ákveður að framkvæmd sé ekki matsskyld er henni heimilt að setja fram ábendingar um tilhögun framkvæmdarinnar. Þær skulu byggjast á upplýsingum framkvæmdaraðila um fyrirhugaðar mótvægisaðgerðir og framkomnum umsögnum. Skal Skipulagsstofnun gera hlutaðeigandi grein fyrir niðurstöðu sinni, hafa hana aðgengilega á vef stofnunarinnar og kynna hana almenningi.]<sup>3)</sup> 

Telji framkvæmdaraðili með hliðsjón af viðmiðum þeim sem fram koma í 2. viðauka laga þessara að framkvæmd í flokki B eða flokki C skuli undirgangast mat á umhverfisáhrifum skal hann tilkynna Skipulagsstofnun um það. Fallist Skipulagsstofnun á þá afstöðu hans er heimilt að sleppa málsmeðferð skv. 2.–5. mgr. Afstaða framkvæmdaraðila skal rökstudd í tilkynningu til Skipulagsstofnunar.

Skipulagsstofnun er ekki skylt að taka til efnislegrar meðferðar tilkynningu framkvæmdaraðila til ákvörðunar um matsskyldu ef hin tilkynnta framkvæmd er fyrirhuguð á sama framkvæmdastað og önnur framkvæmd sem þegar er til efnislegrar málsmeðferðar á grundvelli laga þessara og þar sem fullnægjandi gögn liggja fyrir að mati Skipulagsstofnunar. Sama gildir þegar fyrir liggur ákvörðun samkvæmt þessari grein eða álit skv. 11. gr. um framkvæmd á sama framkvæmdastað. Ef hin tilkynnta framkvæmd er þauleldi á fiski í sjó á sama við ef hún er innan tiltekinnar fjarlægðar frá útmörkum eldissvæðis framkvæmdar, sbr. reglugerð um fiskeldi. Ákvæði þetta á ekki við ef ekki hefur verið gefið út leyfi fyrir þeirri framkvæmd sem var til efnislegrar meðferðar hjá Skipulagsstofnun innan þriggja ára frá því að framkvæmd var tilkynnt samkvæmt þessari grein eða tillaga að matsáætlun var lögð fram til afgreiðslu Skipulagsstofnunar skv. 8. gr.

Öllum skal heimilt að bera fram fyrirspurn til Skipulagsstofnunar um hvort tiltekin framkvæmd falli í flokk B eða flokk C í 1. viðauka við lög þessi og skal þá stofnunin leita upplýsinga um framkvæmdina hjá framkvæmdaraðila og leyfisveitanda og taka ákvörðun um hvort hún eigi undir grein þessa.]<sup>1)</sup> 

…<sup>4)</sup> 

> <sup>1)</sup> [L. 138/2014, 4. gr.](https://althingi.is/altext/stjt/2014.138.html) <sup>2)</sup> [L. 137/2019, 19. gr.](https://althingi.is/altext/stjt/2019.137.html#G19) <sup>3)</sup> [L. 96/2019, 4. gr.](https://althingi.is/altext/stjt/2019.096.html) <sup>4)</sup> [L. 74/2005, 6. gr.](https://althingi.is/altext/stjt/2005.074.html)

### 7. grein



[Ráðherra]<sup>1)</sup> er heimilt, að fenginni umsögn Skipulagsstofnunar, að mæla svo um í reglugerð að framkvæmd sem ekki er talin upp í [1. viðauka]<sup>2)</sup> við lög þessi skuli háð mati ef sýnt þykir að hún geti haft í för með sér umtalsverð umhverfisáhrif. Sama gildir um framkvæmd sem varðar alþjóðasamninga sem Ísland er aðili að. Við ákvörðunina skal ráðherra fylgja viðmiðunum í [2. viðauka]<sup>2)</sup> við lög þessi og leita álits Skipulagsstofnunar, leyfisveitenda, framkvæmdaraðila og annarra eftir eðli máls hverju sinni.

> <sup>1)</sup> [L. 126/2011, 311. gr.](https://althingi.is/altext/stjt/2011.126.html) <sup>2)</sup> [L. 138/2014, 5. gr.](https://althingi.is/altext/stjt/2014.138.html)

### 8. grein



Nú er fyrirhuguð framkvæmd háð mati á umhverfisáhrifum samkvæmt lögum þessum og skal framkvæmdaraðili þá gera tillögu að matsáætlun til Skipulagsstofnunar eins snemma á undirbúningsstigi framkvæmdar og kostur er. [Í tillögu framkvæmdaraðila skal lýsa framkvæmdinni, eðli hennar og umfangi, framkvæmdasvæði og öðrum raunhæfum valkostum sem til greina koma og upplýsa um þær skipulagsáætlanir sem í gildi eru á framkvæmdasvæði og hvernig framkvæmd samræmist þeim. Þar skal einnig vera áætlun um á hvaða þætti framkvæmdar og umhverfis verði lögð áhersla, hvaða gögnum verði byggt á og hvaða aðferðum beitt við umhverfismatið og áætlun um kynningu og samráð. Framkvæmdaraðili skal auglýsa og kynna rafrænt tillögu að matsáætlun fyrir umsagnaraðilum og almenningi áður en hann leggur tillögu sína fram til afgreiðslu Skipulagsstofnunar skv. 2. mgr.]<sup>1)</sup> 

[Skipulagsstofnun getur fallist á tillögu að matsáætlun með skilyrðum og verða þau hluti af matsáætlun. Fallist Skipulagsstofnun ekki á tillögu að matsáætlun skal stofnunin rökstyðja ákvörðun sína, gera grein fyrir því sem hún telur ábótavant og leiðbeina framkvæmdaraðila um frekari vinnslu tillögu að matsáætlun. Skipulagsstofnun skal taka ákvörðun um tillögu framkvæmdaraðila innan fjögurra vikna frá því að fullnægjandi tillaga berst, að fenginni umsögn leyfisveitenda og eftir atvikum annarra aðila. Skal ákvörðunin taka mið af eðli og umfangi framkvæmdar, staðsetningu og líklegum umhverfisáhrifum hennar. Ef skylt er að meta umhverfisáhrif framkvæmdar á grundvelli annarra laga er stofnuninni heimilt að ákveða, að höfðu samráði við viðkomandi leyfisveitendur, að sameina megi það mat umhverfismati samkvæmt lögum þessum, sbr. 17. gr.]<sup>1)</sup> 

Fallist Skipulagsstofnun á tillögu að matsáætlun skal hún kynnt leyfisveitendum og öðrum umsagnaraðilum [og höfð aðgengileg á vef Skipulagsstofnunar].<sup>1)</sup> 

Ef sérstakar ástæður mæla með getur Skipulagsstofnun á síðari stigum, sbr. 9. og 10. gr., farið fram á að framkvæmdaraðili leggi fram frekari gögn, enda rökstyðji stofnunin beiðnina sérstaklega.

[Skipulagsstofnun er ekki skylt að taka til efnislegrar meðferðar tillögu framkvæmdaraðila að matsáætlun í þeim tilvikum þegar framkvæmd er fyrirhuguð á sama framkvæmdastað og önnur framkvæmd sem þegar er til efnislegrar meðferðar samkvæmt lögum þessum eða ef fyrir liggur ákvörðun skv. 6. gr. eða álit skv. 11. gr. um framkvæmd á sama framkvæmdastað. Ákvæði þetta á ekki við ef ekki hefur verið gefið út leyfi til framkvæmda fyrir þeirri framkvæmd sem var til efnislegrar meðferðar hjá Skipulagsstofnun innan þriggja ára frá því að tillagan barst Skipulagsstofnun.]<sup>2)</sup> 

> <sup>1)</sup> [L. 96/2019, 5. gr.](https://althingi.is/altext/stjt/2019.096.html) <sup>2)</sup> [L. 49/2014, 20. gr.](https://althingi.is/altext/stjt/2014.049.html)

### 9. grein



Ef framkvæmdaraðili hyggur á framkvæmd eða starfsemi sem háð er mati á umhverfisáhrifum skal að lokinni málsmeðferð skv. 8. gr. unnin skýrsla um mat á umhverfisáhrifum hinnar fyrirhuguðu framkvæmdar. Skýrslan er nefnist frummatsskýrsla skal unnin af framkvæmdaraðila og skal gerð og efni hennar vera í samræmi við matsáætlun, sbr. 8. gr. [Í skýrslunni skulu vera þær upplýsingar sem sanngjarnt má teljast að krafist sé svo að unnt sé að taka afstöðu til umtalsverðra umhverfisáhrifa framkvæmdarinnar að teknu tilliti til fyrirliggjandi þekkingar og matsaðferða. Framkvæmdaraðili skal taka tillit til fyrirliggjandi niðurstaðna um umhverfisáhrif framkvæmdarinnar, þar sem við á.]<sup>1)</sup> 

[Framkvæmdaraðili skal tryggja að frummatsskýrslan sé útbúin af til þess hæfum sérfræðingum.]<sup>1)</sup> 

Í skýrslunni skal tilgreina þau áhrif, uppsöfnuð og samvirk, bein og óbein, sem fyrirhuguð framkvæmd og starfsemi sem henni fylgir kunna að hafa á umhverfi og samspil einstakra þátta í umhverfinu, [sbr. 4. gr. b].<sup>1)</sup> Þá skal gera grein fyrir því hvaða forsendur liggi til grundvallar matinu. Lýsa skal þeim þáttum fyrirhugaðrar framkvæmdar sem líklegast er talið að geti valdið áhrifum á umhverfið, þar á meðal umfangi, hönnun og staðsetningu, samræmi við skipulagsáætlanir, fyrirhuguðum mótvægisaðgerðum og tillögum um umhverfisvöktun þar sem það á við. [Ávallt skal gera grein fyrir raunhæfum valkostum sem framkvæmdaraðili hefur kannað og bera þá saman með tilliti til umhverfisáhrifa. Tilgreina skal ástæður fyrir aðalvalkosti með tilliti til umhverfisáhrifa framkvæmdarinnar. Loks skal gera stutta samantekt um skýrsluna og niðurstöðu hennar á skýru og auðskiljanlegu máli.]<sup>1)</sup> Í niðurstöðu skýrslunnar skal geta um flokkun og viðmið umhverfisáhrifa einstakra þátta framkvæmdar á grundvelli leiðbeininga sem Skipulagsstofnun gefur út, sbr. 20. gr.]<sup>2)</sup> 

> <sup>1)</sup> [L. 96/2019, 6. gr.](https://althingi.is/altext/stjt/2019.096.html) <sup>2)</sup> [L. 74/2005, 8. gr.](https://althingi.is/altext/stjt/2005.074.html)

### 10. grein



[Innan tveggja vikna frá því að Skipulagsstofnun tekur á móti frummatsskýrslu skal stofnunin meta hvort skýrslan uppfylli þær kröfur sem gerðar eru í 9. gr. og sé í samræmi við matsáætlun skv. 8. gr. Heimilt er Skipulagsstofnun að hafna því að taka frummatsskýrslu til athugunar í þeim tilvikum þegar hún uppfyllir ekki framangreind skilyrði. Skipulagsstofnun skal þá leiðbeina framkvæmdaraðila um frekari vinnslu frummatsskýrslu.]<sup>1)</sup> 

Skipulagsstofnun kynnir hina fyrirhuguðu framkvæmd og [frummatsskýrslu].<sup>1)</sup> Skal það gert með [tilkynningu á vef stofnunarinnar og]<sup>2)</sup> auglýsingu í Lögbirtingablaðinu, dagblaði sem gefið er út á landsvísu og eftir því sem við á í fjölmiðli sem ætla má að nái til þeirra sem búa nærri framkvæmdasvæði.

Framkvæmdaraðili skal kynna framkvæmd og [frummatsskýrslu]<sup>1)</sup> í samráði við Skipulagsstofnun eftir að skýrslan hefur verið auglýst. Skipulagsstofnun getur vikið frá þeirri kröfu ef sýnt þykir að framkvæmd og [frummatsskýrsla]<sup>1)</sup> hafi hlotið fullnægjandi kynningu.

[Frummatsskýrslan]<sup>1)</sup> skal liggja frammi á aðgengilegum stað nærri framkvæmdasvæði og [vera aðgengileg á vef Skipulagsstofnunar í sex vikur frá birtingu auglýsingar, sbr. þó 21. gr.],<sup>2)</sup> sem jafnframt er sá frestur sem gefst til að koma skriflegum athugasemdum á framfæri við Skipulagsstofnun. Öllum er heimilt að gera athugasemdir við framlagða [frummatsskýrslu].<sup>1)</sup> 

Skipulagsstofnun skal leita umsagnar leyfisveitenda og annarra aðila eftir því sem við á. Umsagnaraðilar skulu gefa álit á því hvort fjallað sé á fullnægjandi hátt í [frummatsskýrslu]<sup>1)</sup> um það sem er á starfssviði þeirra og jafnframt hvort fyrirhugaðar mótvægisaðgerðir séu fullnægjandi. Þeir skulu, ef tilefni er til, tilgreina hvað þarf að kanna frekar og benda á mögulegar mótvægisaðgerðir.

[Skipulagsstofnun skal senda framkvæmdaraðila umsagnir og athugasemdir sem henni berast. Þegar umsagnir og athugasemdir hafa borist framkvæmdaraðila skal hann vinna endanlega matsskýrslu á grundvelli frummatsskýrslu. Í matsskýrslu skal framkvæmdaraðili gera grein fyrir framkomnum athugasemdum og umsögnum og taka afstöðu til þeirra og senda hana síðan til Skipulagsstofnunar.]<sup>1)</sup> 

> <sup>1)</sup> [L. 74/2005, 9. gr.](https://althingi.is/altext/stjt/2005.074.html) <sup>2)</sup> [L. 96/2019, 7. gr.](https://althingi.is/altext/stjt/2019.096.html)

### 11. grein



Innan fjögurra vikna frá því að Skipulagsstofnun tekur á móti matsskýrslu skal stofnunin gefa rökstutt álit sitt á því hvort skýrslan uppfylli skilyrði laga þessara og reglugerða settra samkvæmt þeim og að umhverfisáhrifum sé lýst á fullnægjandi hátt. Í áliti Skipulagsstofnunar skal gera grein fyrir helstu forsendum matsins, þ.m.t. gildi þeirra gagna sem liggja til grundvallar matinu, og niðurstöðum þess, [ásamt tengdum leyfisveitingum ef við á].<sup>1)</sup> Jafnframt skal í álitinu fjalla um afgreiðslu framkvæmdaraðila á þeim athugasemdum og umsögnum sem bárust við kynningu á frummatsskýrslu.

Telji Skipulagsstofnun að setja þurfi frekari skilyrði fyrir framkvæmdinni eða gera þurfi aðrar eða frekari mótvægisaðgerðir en fram koma í matsskýrslu skal stofnunin tilgreina skilyrðin og mótvægisaðgerðirnar og færa rök fyrir þeim.

Telji Skipulagsstofnun að matsskýrsla framkvæmdaraðila víki frá frummatsskýrslu hvað varðar mikilvæga þætti málsins skal hún auglýst að nýju skv. 10. gr.

Þegar álit Skipulagsstofnunar liggur fyrir skal það kynnt [ráðherra],<sup>2)</sup> framkvæmdaraðila, leyfisveitendum og öðrum umsagnaraðilum, svo og þeim sem gert hafa athugasemdir við frummatsskýrslu á kynningartíma. Almenningur skal eiga greiðan aðgang að áliti Skipulagsstofnunar og matsskýrslu og skal stofnunin [birta á vef sínum og]<sup>1)</sup> auglýsa í dagblaði sem gefið er út á landsvísu að álitið og matsskýrslan liggi fyrir.]<sup>3)</sup> 

> <sup>1)</sup> [L. 96/2019, 8. gr.](https://althingi.is/altext/stjt/2019.096.html) <sup>2)</sup> [L. 126/2011, 311. gr.](https://althingi.is/altext/stjt/2011.126.html) <sup>3)</sup> [L. 74/2005, 10. gr.](https://althingi.is/altext/stjt/2005.074.html)

### 12. grein



Ef framkvæmdir hefjast ekki innan tíu ára frá því að álit Skipulagsstofnunar um mat á umhverfisáhrifum liggur fyrir skal viðkomandi leyfisveitandi óska ákvörðunar Skipulagsstofnunar um hvort endurskoða þurfi að hluta eða í heild matsskýrslu framkvæmdaraðila áður en leyfi til framkvæmda er veitt.

Skipulagsstofnun getur ákveðið að endurskoða skuli matsskýrslu framkvæmdaraðila skv. 1. mgr. ef forsendur hafa breyst verulega frá því að álitið lá fyrir, svo sem vegna breytinga á náttúrufari eða landnotkun á áhrifasvæði framkvæmdarinnar, breytinga á löggjöf um umhverfismál, breytinga á alþjóðlegum skuldbindingum eða vegna tækniþróunar varðandi framkvæmdina. Verði niðurstaðan sú að endurskoða skuli matsskýrslu að hluta eða í heild skal fara með málið skv. 8.–11. gr. eftir því sem við á.

Ákvörðun Skipulagsstofnunar um endurskoðun matsskýrslu skal auglýst í Lögbirtingablaði og dagblaði sem gefið er út á landsvísu innan tveggja vikna frá því að ákvörðun liggur fyrir. Í auglýsingu skal tilgreina kæruheimildir og kærufresti.]<sup>1)</sup> 

> <sup>1)</sup> [L. 74/2005, 11. gr.](https://althingi.is/altext/stjt/2005.074.html)

### 13. grein



[Óheimilt er að gefa út leyfi til framkvæmdar skv. 5. eða 6. gr. fyrr en álit Skipulagsstofnunar um mat á umhverfisáhrifum liggur fyrir eða ákvörðun um að framkvæmd skv. 6. gr. sé ekki matsskyld. [Ber leyfisveitanda að tilkynna Skipulagsstofnun um útgáfu leyfa samkvæmt skipulagslögum og lögum um mannvirki vegna framkvæmda er falla undir lög þessi.]<sup>2)</sup> 

[Við ákvörðun um útgáfu leyfis til framkvæmdar samkvæmt flokki A skal leyfisveitandi kynna sér matsskýrslu framkvæmdaraðila um framkvæmdina og leggja álit Skipulagsstofnunar um mat á umhverfisáhrifum hennar til grundvallar.

Leyfisveitandi skal taka saman greinargerð um afgreiðslu leyfis þar sem gerð er grein fyrir samræmi milli leyfis og niðurstöðu álits Skipulagsstofnunar um mat á umhverfisáhrifum og rökstyðja sérstaklega ef í leyfinu er vikið frá niðurstöðu álitsins. Leyfisveitandi skal í greinargerðinni einnig taka afstöðu til tengdra leyfisveitinga þegar tilefni er til ef um það er fjallað í áliti Skipulagsstofnunar.

Leyfisveitandi skal birta opinberlega með auglýsingu ákvörðun sína um útgáfu leyfis innan tveggja vikna frá afgreiðslu þess. Í auglýsingunni skal tilgreina hvar greinargerð um afgreiðslu leyfis er aðgengileg og tilgreina um kæruheimild og kærufrest þegar það á við.]<sup>3)</sup> 

[Við útgáfu leyfis til framkvæmdar sem fellur í flokk B og flokk C þar sem liggur fyrir ákvörðun um að framkvæmdin skuli ekki háð mati á umhverfisáhrifum skal leyfisveitandi kynna sér tilkynningu framkvæmdaraðila og ákvörðunina um matsskyldu og kanna hvort framkvæmdin sé í samræmi við tilkynnta framkvæmd. Ef fyrir liggur ákvörðun um að framkvæmd skuli háð mati á umhverfisáhrifum fer um málsmeðferð skv. 2. mgr.]<sup>2)</sup> 

> <sup>1)</sup> [L. 74/2005, 13. gr.](https://althingi.is/altext/stjt/2005.074.html) <sup>2)</sup> [L. 138/2014, 6. gr.](https://althingi.is/altext/stjt/2014.138.html) <sup>3)</sup> [L. 96/2019, 9. gr.](https://althingi.is/altext/stjt/2019.096.html)

### 14. grein



[[Ákvarðanir skv. 6. gr. um matsskyldu framkvæmdar, sem tilgreind er í flokki B og flokki C í 1. viðauka við lög þessi, og ákvarðanir Skipulagsstofnunar skv. 2. mgr. 5. gr. sæta kæru til úrskurðarnefndar umhverfis- og auðlindamála; sömuleiðis ákvarðanir Skipulagsstofnunar skv. 12. gr. um endurskoðun [umhverfismats].<sup>2)</sup> ]<sup>3)</sup> …<sup>4)</sup> ]<sup>1)</sup> 

…<sup>1)</sup> 

Enn fremur getur framkvæmdaraðili kært til [úrskurðarnefndar umhverfis- og auðlindamála]<sup>1)</sup> ákvörðun Skipulagsstofnunar skv. 2. mgr. 8. gr. um synjun matsáætlunar eða breytingar á henni og ákvörðun stofnunarinnar skv. 1. mgr. 10. gr. um að frummatsskýrsla uppfylli ekki þær kröfur sem gerðar eru í 9. gr. eða sé ekki í samræmi við matsáætlun skv. 8. gr.

…<sup>1)</sup> 

…<sup>3)</sup> 

[Athöfn eða athafnaleysi stjórnvalda sem brýtur gegn þátttökurétti almennings á grundvelli eftirfarandi sætir kæru til úrskurðarnefndar umhverfis- og auðlindamála:1. 4. málsl. 3. mgr., 5. málsl. 4. mgr., 4. málsl. 5. mgr. og 8. mgr. 6. gr. um framkvæmdir sem kunna að vera háðar mati á umhverfisáhrifum,
2. 4. málsl. 1. mgr. 8. gr. um matsáætlun,
3. 2.–4. mgr. 10. gr. um athugun Skipulagsstofnunar og matsskýrslu,
4. 3. mgr. og 2. málsl. 4. mgr. 11. gr. um álit Skipulagsstofnunar um mat á umhverfisáhrifum,
5. 2. og 3. málsl. 2. mgr. 13. gr. um leyfi til framkvæmda.

Um aðild, kærufrest, málsmeðferð og annað er varðar kærur samkvæmt þessari grein fer samkvæmt lögum um úrskurðarnefnd umhverfis- og auðlindamála.]<sup>4)</sup> ]<sup>5)</sup> 

> <sup>1)</sup> [L. 131/2011, 25. gr.](https://althingi.is/altext/stjt/2011.131.html) <sup>2)</sup> [L. 96/2019, 10. gr.](https://althingi.is/altext/stjt/2019.096.html) <sup>3)</sup> [L. 138/2014, 7. gr.](https://althingi.is/altext/stjt/2014.138.html) <sup>4)</sup> [L. 89/2018, 3. gr.](https://althingi.is/altext/stjt/2018.089.html) <sup>5)</sup> [L. 74/2005, 12. gr.](https://althingi.is/altext/stjt/2005.074.html)

### 15. grein

…<sup>1)</sup> ]<sup>2)</sup> 

> <sup>1)</sup> [L. 131/2011, 26. gr.](https://althingi.is/altext/stjt/2011.131.html) <sup>2)</sup> [L. 74/2005, 12. gr.](https://althingi.is/altext/stjt/2005.074.html)

### 16. grein



[Framkvæmdaraðili er ábyrgur fyrir tilkynningum vegna ákvarðana um matsskyldu og mati á umhverfisáhrifum samkvæmt lögum þessum. Framkvæmdaraðili ber kostnað af málsmeðferð sveitarfélaga vegna ákvörðunar um matsskyldu fyrirhugaðrar framkvæmdar sem fellur í flokk C og mati á umhverfisáhrifum fyrirhugaðrar framkvæmdar og af auglýsingum og kynningu á henni.]<sup>2)</sup> 

[Ráðherra]<sup>3)</sup> setur, að fenginni tillögu Skipulagsstofnunar, gjaldskrá vegna kostnaðar stofnunarinnar við framkvæmd laganna varðandi mat á umhverfisáhrifum einstakra framkvæmda.

[Sveitarstjórnum er heimilt að setja gjaldskrá fyrir málsmeðferð vegna ákvörðunar um matsskyldu fyrirhugaðrar framkvæmdar sem fellur í flokk C. Upphæð gjalds skal taka mið af kostnaði við málsmeðferð sveitarfélags og má gjaldið ekki vera hærra en sá kostnaður. Gjaldskrá skal birt í B-deild Stjórnartíðinda.]<sup>2)</sup> 

> <sup>1)</sup> [L. 74/2005, 12. gr.](https://althingi.is/altext/stjt/2005.074.html) <sup>2)</sup> [L. 138/2014, 8. gr.](https://althingi.is/altext/stjt/2014.138.html) <sup>3)</sup> [L. 126/2011, 311. gr.](https://althingi.is/altext/stjt/2011.126.html)

### 17. grein



[Þegar framkvæmd sem fellur undir málsmeðferð skv. 6. gr. eða IV. kafla kallar jafnframt á skipulagsgerð á grundvelli skipulagslaga er heimilt að sameina skýrslugerð um umhverfisáhrif framkvæmdarinnar samkvæmt lögum þessum og skýrslugerð um umhverfismat skipulagstillögunnar samkvæmt skipulagslögum. Sama gildir um kynningu fyrir almenningi og umsagnaraðilum samkvæmt lögum þessum og skipulagslögum. Ráðherra mælir nánar fyrir um tilhögun slíkrar sameiningar í reglugerð, þar á meðal um ábyrgð og forræði framkvæmdaraðila, Skipulagsstofnunar og sveitarfélags, málsmeðferð og greiðslu kostnaðar.

Ef skylt er að meta umhverfisáhrif samkvæmt öðrum lögum vegna leyfisveitinga til einstakra framkvæmda, sem jafnframt eru háðar umhverfismati skv. IV. kafla eða ákvörðun um matsskyldu skv. 6. gr., er heimilt við ákvörðun um matsáætlun skv. 8. gr. eða móttöku tilkynningar skv. 6. gr. að taka ákvörðun um að sameina megi það mat umhverfismati samkvæmt lögum þessum. Hafa skal samráð við viðkomandi leyfisveitendur um slíka ákvörðun. Ráðherra mælir nánar fyrir um tilhögun slíkrar sameiningar í reglugerð.]<sup>2)</sup> 

Þegar um framkvæmd vegna starfsleyfisskylds atvinnureksturs er að ræða samkvæmt lögum um hollustuhætti og mengunarvarnir sem jafnframt er matsskyld samkvæmt lögum þessum er framkvæmdaraðila heimilt, að fengnu samþykki Skipulagsstofnunar, að vinna matsáætlun í samráði við starfsleyfisveitanda þannig að á sama tíma verði unnið að matsskýrslu og starfsleyfi.

> <sup>1)</sup> [L. 74/2005, 12. gr.](https://althingi.is/altext/stjt/2005.074.html) <sup>2)</sup> [L. 96/2019, 11. gr.](https://althingi.is/altext/stjt/2019.096.html)

### 18. grein



Leyfisveitandi eða aðrir sem falið er með lögum eftirlit með framkvæmdum hafa eftirlit með því að matsskyldri framkvæmd sé hagað í samræmi við leyfi [og að framfylgt sé ákvæðum leyfisins um mótvægisaðgerðir og vöktun framkvæmda. Skal eftirlitið og hversu lengi það varir vera í hlutfalli við eðli, staðsetningu og stærð framkvæmdarinnar og áhrif hennar á umhverfið. Að öðru leyti]<sup>1)</sup> fer um eftirlitið samkvæmt hlutaðeigandi lögum.]<sup>2)</sup> 

> <sup>1)</sup> [L. 96/2019, 12. gr.](https://althingi.is/altext/stjt/2019.096.html) <sup>2)</sup> [L. 74/2005, 14. gr.](https://althingi.is/altext/stjt/2005.074.html)

### 18. grein



Skipulagsstofnun getur lagt stjórnvaldssektir á framkvæmdaraðila sem hefur hafið framkvæmd sem fellur í flokk A skv. 1. viðauka án þess að meta umhverfisáhrif, sbr. IV. kafla. Skipulagsstofnun getur lagt stjórnvaldssektir á framkvæmdaraðila sem hefur hafið framkvæmd sem fellur í flokk B og flokk C skv. 1. viðauka án þess að tilkynna hana til ákvörðunar um matsskyldu, sbr. 6. gr. Skipulagsstofnun getur einnig lagt stjórnvaldssektir á framkvæmdaraðila ef hann veitir stofnuninni rangar upplýsingar um framkvæmd eða umhverfisáhrif hennar, sbr. ákvæði 6. gr., 1. mgr. 8. gr., 2. mgr. 9. gr. og 10. gr. Stjórnvaldssektum skal beitt óháð því hvort brot eru framin af ásetningi eða gáleysi.

Ef framkvæmdaraðili hefur hafið framkvæmd sem fellur í flokk C skv. 1. viðauka, þar sem sveitarstjórn tekur ákvörðun um matsskyldu framkvæmdar, án þess að tilkynna framkvæmdina til ákvörðunar um matsskyldu eða veitir sveitarstjórn rangar upplýsingar um framkvæmd ber sveitarstjórn að vísa málinu til Skipulagsstofnunar sem leggur stjórnvaldssekt á framkvæmdaraðila ef tilefni er til.

Við ákvörðun sektar skal hafa hliðsjón af alvarleika brotsins og hvort um ítrekað brot er að ræða. Jafnframt skal líta til þess hvort ætla megi að brotið hafi verið framið í þágu hagsmuna framkvæmdaraðila. Loks ber að líta til fjárhagslegs styrks framkvæmdaraðila.

Stjórnvaldssektir geta numið frá 100.000 kr. til 25.000.000 kr.

Gjalddagi stjórnvaldssektar er 30 dögum eftir að ákvörðun um sektina er tekin. Hafi stjórnvaldssekt ekki verið greidd innan 15 daga frá gjalddaga skal greiða dráttarvexti af fjárhæð sektarinnar frá gjalddaga. Um ákvörðun og útreikning dráttarvaxta fer eftir lögum um vexti og verðtryggingu. Ákvörðun Skipulagsstofnunar um stjórnvaldssekt er aðfararhæf og skulu stjórnvaldssektir renna í ríkissjóð að frádregnum kostnaði við álagningu og innheimtu.

Aðili máls getur skotið ákvörðun um stjórnvaldssekt til dómstóla. Málshöfðunarfrestur er þrír mánuðir frá því að ákvörðun er tekin. Málskot frestar aðför.

Heimild Skipulagsstofnunar til að leggja á stjórnvaldssektir samkvæmt lögum þessum fellur niður þegar fimm ár eru liðin frá því að brot átti sér stað. Frestur rofnar þegar Skipulagsstofnun tilkynnir aðila um upphaf rannsóknar á meintu broti.]<sup>1)</sup> 

> <sup>1)</sup> [L. 96/2019, 13. gr.](https://althingi.is/altext/stjt/2019.096.html)

### 19. grein



[Ef líklegt þykir að framkvæmd muni hafa umtalsverð umhverfisáhrif í öðru ríki innan Evrópska efnahagssvæðisins eða ef ríki á Evrópska efnahagssvæðinu, sem telur líklegt að umhverfi sitt verði fyrir umtalsverðum umhverfisáhrifum vegna framkvæmdarinnar, óskar þess ber Skipulagsstofnun að senda því ríki eins fljótt og unnt er og ekki síðar en þegar tillaga að matsáætlun er kynnt almenningi hér á landi, sbr. 1. mgr. 8. gr., lýsingu á framkvæmdinni, ásamt tiltækum upplýsingum um hugsanleg áhrif hennar yfir landamæri og upplýsingum um málsmeðferðina samkvæmt lögum þessum, og upplýsingar um þau leyfi sem framkvæmdin er háð. Skipulagsstofnun getur krafist þess að framkvæmdaraðili taki saman framangreindar upplýsingar á tungumáli þess ríkis. Skal Skipulagsstofnun gefa ríkinu hæfilegan frest til að koma sjónarmiðum sínum á framfæri og tilkynna hvort það vilji taka þátt í málsmeðferðinni við mat á umhverfisáhrifum, sbr. 2. mgr. 10. gr. Ef ríkið tilkynnir að það vilji taka þátt í málsmeðferðinni skal Skipulagsstofnun senda ríkinu frummatsskýrslu framkvæmdarinnar þegar hún er auglýst hér á landi, sbr. 2. mgr. 10. gr. Þegar álit um mat á umhverfisáhrifum liggur fyrir skal það kynnt ríkinu, sbr. 4. mgr. 11. gr. Þegar ákvörðun skv. 1. mgr. 13. gr. liggur fyrir vegna framkvæmdarinnar skal leyfisveitandi senda ríkinu upplýsingar um innihald og skilyrði ákvörðunarinnar og helstu ástæður hennar og upplýsingar um aðkomu almennings að ákvörðuninni ásamt upplýsingum um mótvægisaðgerðir.

Ef líklegt þykir að framkvæmd í öðru ríki innan Evrópska efnahagssvæðisins muni hafa umtalsverð umhverfisáhrif hér á landi skal Skipulagsstofnun eins fljótt og unnt er kynna gögn frá viðkomandi ríki fyrir umsagnaraðilum og almenningi hér á landi að meðtalinni umsókn um leyfi til framkvæmda liggi hún fyrir [og tilgreina frest til að koma að athugasemdum við framkvæmdina].<sup>2)</sup> Þegar fyrir liggur mat á umhverfisáhrifum framkvæmdarinnar skal Skipulagsstofnun kynna það fyrir almenningi ásamt ákvörðun um útgáfu leyfis til framkvæmdarinnar þegar það liggur fyrir.

Ef fyrir liggur að framkvæmd muni hafa umtalsverð umhverfisáhrif yfir landamæri skal ráðherra hefja viðræður við hlutaðeigandi ríki um áhrif framkvæmdarinnar yfir landamæri og þær ráðstafanir sem fyrirhugaðar eru til að draga úr eða koma í veg fyrir slík áhrif. Skal ráðherra í samráði við hlutaðeigandi ríki setja sér hæfilegan frest til viðræðnanna. [Viðræðurnar geta einnig átt sér stað fyrir milligöngu sameiginlegrar stofnunar.]<sup>2)</sup> Skal niðurstaða viðræðnanna kynnt umsagnaraðilum hér á landi og almenningi.]<sup>3)</sup> 

> <sup>1)</sup> [L. 74/2005, 15. gr.](https://althingi.is/altext/stjt/2005.074.html) <sup>2)</sup> [L. 96/2019, 14. gr.](https://althingi.is/altext/stjt/2019.096.html) <sup>3)</sup> [L. 138/2014, 9. gr.](https://althingi.is/altext/stjt/2014.138.html)

### 20. grein



[Ráðherra]<sup>2)</sup> setur í reglugerð,<sup>3)</sup> að fenginni umsögn Skipulagsstofnunar, nánari ákvæði um framkvæmd laganna, þar með talið um:1. tilkynningar um framkvæmdir [samkvæmt flokki B og flokki C í 1. viðauka],<sup>4)</sup> 
2. framsetningu matsáætlunar, matsskýrslu og gögn,
3. samráðsferlið,
4. annars konar mat,
5. aðgang almennings að gögnum,
6. kynningu á framkvæmd og [álitum],<sup>1)</sup> 
7. framlagningu frekari gagna,
8. …<sup>1)</sup> 
9. [samræmt eða sameiginlegt ferli og gögn við mat á umhverfisáhrifum og skipulagsgerð],<sup>5)</sup> 
10. samræmt eða sameiginlegt ferli og gögn vegna vinnu við mat á umhverfisáhrifum og starfsleyfis,
11. gögn sem lögð skulu fram með tilkynningu um framkvæmd og þá málsmeðferð sem viðhöfð skal við ákvörðun um matsskyldu framkvæmdar,
12. málsmeðferð við endurskoðun umhverfismats.]<sup>5)</sup> 
13. ]<sup>5)</sup> eftirlit [og rafrænt gagnasafn fyrir upplýsingar um þær framkvæmdir í flokki C í 1. viðauka við lög þessi sem háðar eru leyfi til framkvæmda svo sem kveðið er á um í skipulagslögum og lögum um mannvirki].<sup>4)</sup> 

[Skipulagsstofnun gefur út leiðbeiningar um mat á umhverfisáhrifum, m.a. um:1. verklag og viðmið við ákvörðun sveitarstjórna um matsskyldu framkvæmda í flokki C],<sup>4)</sup> 
2. ]<sup>4)</sup> undirbúning og málsmeðferð vegna ákvarðana um matsskyldu framkvæmda,
3. ]<sup>4)</sup> undirbúning og málsmeðferð vegna matsáætlana,
4. ]<sup>4)</sup> undirbúning og málsmeðferð vegna matsskýrslna,
5. ]<sup>4)</sup> flokkun og viðmið umhverfisáhrifa,
6. ]<sup>4)</sup> nauðsynleg leyfi vegna matsskyldra framkvæmda.]<sup>1)</sup> 

> <sup>1)</sup> [L. 74/2005, 15. gr.](https://althingi.is/altext/stjt/2005.074.html) <sup>2)</sup> [L. 126/2011, 311. gr.](https://althingi.is/altext/stjt/2011.126.html) <sup>3)</sup> [Rg. 660/2015](https://althingi.ishttps://www.reglugerd.is/reglugerdir/allar/nr/660-2015) <sup>Rg. 660/2015</sup> [713/2015](https://althingi.ishttps://www.reglugerd.is/reglugerdir/allar/nr/713-2015) <sup>713/2015</sup> [1069/2019](https://althingi.ishttps://www.reglugerd.is/reglugerdir/allar/nr/1069-2019) <sup>4)</sup> [L. 138/2014, 10. gr.](https://althingi.is/altext/stjt/2014.138.html) <sup>5)</sup> [L. 96/2019, 15. gr.](https://althingi.is/altext/stjt/2019.096.html)

### 21. grein



[Þrátt fyrir tímafresti sem kveðið er á um í 3.–5. mgr. 6. gr., 2. mgr. 8. gr., 1. mgr. 10. gr. og 1. mgr. 11. gr. getur Skipulagsstofnun og sveitarstjórn, þar sem við á, í undantekningartilvikum og í samráði við framkvæmdaraðila, vikið frá þeim frestum sem þar er kveðið á um. Á það við í viðamiklum málum, svo sem vegna eðlis, staðsetningar eða stærðar framkvæmdar. Skal þá framkvæmdaraðila tilkynnt skriflega um ástæðu framlengingar og fyrirhugaða tímasetningu ákvörðunar.

Skipulagsstofnun er heimilt, í samráði við framkvæmdaraðila, að lengja kynningartíma frummatsskýrslu skv. 4. mgr. 10. gr. í viðamiklum málum.]<sup>1)</sup> ]<sup>2)</sup> 

> <sup>1)</sup> [L. 96/2019, 16. gr.](https://althingi.is/altext/stjt/2019.096.html) <sup>2)</sup> [L. 74/2005, 16. gr.](https://althingi.is/altext/stjt/2005.074.html)

### 21. grein



Með fyrirvara um ákvæði laga um upplýsingarétt um umhverfismál skulu ákvæði laga þessara ekki hafa áhrif á skyldur til að virða takmarkanir sem lög og stjórnsýslufyrirmæli svo og viðteknar lagavenjur setja um iðnaðar- og viðskiptaleynd, þ.m.t. hugverkarétt, eða til að tryggja almannaheill.]<sup>1)</sup> 

> <sup>1)</sup> [L. 96/2019, 17. gr.](https://althingi.is/altext/stjt/2019.096.html)

### 22. grein



Lög þessi öðlast þegar gildi.[…](https://www.althingi.is/lagasafn/leidbeiningar/)

> <sup>1)</sup> [L. 74/2005, 16. gr.](https://althingi.is/altext/stjt/2005.074.html)## 1. kafli

Þrátt fyrir ákvæði III. kafla laga þessara eru framkvæmdir samkvæmt leyfum útgefnum fyrir 1. maí 1994 ekki háðar mati á umhverfisáhrifum samkvæmt lögunum séu þær hafnar fyrir árslok 2002.Ágreiningur um hvort framkvæmd sé hafin samkvæmt þessu ákvæði til bráðabirgða á undir úrskurð [ráðherra].<sup>1)</sup> 

> <sup>1)</sup> [L. 126/2011, 311. gr.](https://althingi.is/altext/stjt/2011.126.html)

## 2. kafli

[Þegar matsskýrsla hefur verið send Skipulagsstofnun fyrir gildistöku laga þessara er heimilt að ljúka mati á umhverfisáhrifum samkvæmt þeirri málsmeðferð sem gildir samkvæmt eldri lögum.Í þeim tilvikum þegar matsferli framkvæmdar sem undir lög þessi fellur hefur verið lokið samkvæmt eldri lögum en ekki hafa verið veitt öll leyfi vegna hennar skal við leyfisveitingu fara samkvæmt þeim lögum.]<sup>1)</sup> 

> <sup>1)</sup> [L. 74/2005, 17. gr.](https://althingi.is/altext/stjt/2005.074.html)

## 3. kafli

Lög þessi skulu endurskoðuð fyrir 1. janúar 2003. Við endurskoðunina skal sérstaklega kanna hvort ástæða sé til að sameina og samræma mat, sbr. 11.–13. gr., við leyfisveitingar fyrir einstökum framkvæmdum, í hvaða mæli skipulagsáætlanir geti komið í stað mats á umhverfisáhrifum framkvæmdar og hvort færa beri ábyrgð á mati til framkvæmdaraðila í ríkari mæli en gert er í lögum þessum.

## 4. kafli

Reglugerð um mat á umhverfisáhrifum skv. 19. gr. skal sett eins fljótt og auðið er og skal hún hafa öðlast gildi eigi síðar en 1. október 2000.Þrátt fyrir ákvæði III. kafla laga þessara eru framkvæmdir þær sem falla í flokk C í 1. viðauka við lög þessi ekki háðar ákvörðun um mat á umhverfisáhrifum skv. 6. gr. laganna fyrr en 1. júní 2015.]<sup>1)</sup> 

> <sup>1)</sup> [L. 138/2014, 11. gr.](https://althingi.is/altext/stjt/2014.138.html)Framkvæmdir sem falla í flokk B og flokk C í 1. viðauka skulu hlíta málsmeðferð samkvæmt eldri lögum ef þær hafa verið tilkynntar til ákvörðunar um matsskyldu fyrir gildistöku laga þessara.Framkvæmdir sem falla í flokk A í 1. viðauka og framkvæmdir sem ákvarðaðar hafa verið matsskyldar fyrir gildistöku laga þessara skulu hlíta málsmeðferð samkvæmt eldri lögum ef tillaga að matsáætlun hefur borist Skipulagsstofnun fyrir gildistöku laga þessara.]<sup>1)</sup> 

> <sup>1)</sup> [L. 96/2019, 18. gr.](https://althingi.is/altext/stjt/2019.096.html)Í flokki A eru tilgreindar þær framkvæmdir sem ávallt eru háðar mati á umhverfisáhrifum. Í flokki B og flokki C eru tilgreindar þær framkvæmdir sem kunna að hafa í för með sér umtalsverð umhverfisáhrif og metið er í hverju tilviki með tilliti til eðlis, umfangs og staðsetningar hvort háðar skuli mati á umhverfisáhrifum samkvæmt lögum þessum, sbr. einnig 2. viðauka.

> <sup>1)</sup> [L. 138/2014, 12. gr.](https://althingi.is/altext/stjt/2014.138.html)Viðmiðanir við mat á framkvæmdum tilgreindum í [flokki B og flokki C í 1. viðauka].<sup>1)</sup> 1. Eðli framkvæmdar.Athuga þarf eðli framkvæmdar, einkum með tilliti til:
9. stærðar, [hönnunar og umfangs framkvæmdarinnar í heild],<sup>2)</sup> 
99. [samlegðar]<sup>2)</sup> með öðrum framkvæmdum,
999. nýtingar náttúruauðlinda, [einkum lands, jarðvegs og vatns, og líffræðilegrar fjölbreytni],<sup>2)</sup> 
922. úrgangsmyndunar,
22. mengunar og ónæðis,
229. [hættu á stórslysum og/eða náttúruhamförum sem varða framkvæmdina, þ.m.t. af völdum loftslagsbreytinga, samkvæmt vísindalegri þekkingu],<sup>2)</sup> 
2299. hættu fyrir heilbrigði manna, t.d. vegna vatns- eða loftmengunar].<sup>2)</sup> 
2. Staðsetning framkvæmdar.Athuga þarf hversu viðkvæm þau svæði eru sem líklegt er að framkvæmd hafi áhrif á, einkum með tilliti til:
9. landnotkunar sem fyrir er eða er fyrirhuguð samkvæmt skipulagsáætlun,
99. magns, [aðgengileika og gæða náttúruauðlinda, þ.m.t. jarðvegs, lands, vatns og líffræðilegrar fjölbreytni, á svæðinu ofan og neðan jarðar, og getu þeirra til endurnýjunar],<sup>2)</sup> 
999. verndarsvæða:1. [náttúruminja í A-, B- og C-hluta náttúruminjaskrár, svæða sem falla undir ákvæði [61. gr.]<sup>3)</sup> laga um náttúruvernd og landsvæða í verndarflokki verndar- og orkunýtingaráætlunar samkvæmt [lögum nr. 48/2011](2011048.md) ],<sup>4)</sup> 
2. svæða sem njóta verndar samkvæmt sérlögum, svo sem Þingvalla, Mývatns- og Laxársvæða og Breiðafjarðar,
3. svæða innan 100 m fjarlægðar frá fornleifum sem njóta verndar samkvæmt þjóðminjalögum,
4. svæða, sbr. gr. 4.21 í skipulagsreglugerð, sem njóta verndar í samræmi við reglugerð um varnir gegn mengun vatns og reglugerð um neysluvatn vegna grunnvatns- og strandmengunar og mengunar í ám og vötnum,
5. [svæða sem njóta verndar samkvæmt samþykktum alþjóðlegra samninga sem Ísland er bundið af, svo sem Ramsarsamningsins (votlendi) og Bernarsamningsins (verndun villtra plantna og dýra og lífsvæða í Evrópu), friðaðra og friðlýstra tegunda sem og ábyrgðartegunda; tegundir á válista falla hér undir enda válistar m.a. gefnir út til að uppfylla skyldur Íslands samkvæmt Bernarsamningnum],<sup>1)</sup> 
6. hverfisverndarsvæða samkvæmt ákvæðum í skipulagsáætlunum, sbr. [ákvæði er varða hverfisverndarsvæði]<sup>1)</sup> í skipulagsreglugerð,
922. álagsþols náttúrunnar, einkum með tilliti til:1. votlendissvæða, [ár- og vatnsbakka og ármynna],<sup>2)</sup> 
2. [haf- og]<sup>2)</sup> strandsvæða,
3. sérstæðra jarðmyndana, svo sem hverasvæða, vatnsfalla, jökulminja, eldstöðva og bergmyndana,
4. náttúruverndarsvæða, þar með talið svæða á náttúruminjaskrá,
5. landslagsheilda, ósnortinna víðerna, hálendissvæða og jökla,
6. upprunalegs gróðurlendis, svo sem skóglendis,
7. fuglabjarga og annarra kjörlenda dýra,
8. svæða sem hafa sögulegt, menningarlegt eða fornleifafræðilegt gildi,
9. svæða þar sem mengun er yfir viðmiðunargildum í lögum og reglugerðum,
10. þéttbýlla svæða].<sup>1)</sup> 
3. [Gerð og eiginleikar]<sup>2)</sup> hugsanlegra áhrifa framkvæmdar.Áhrif framkvæmdar ber að skoða í ljósi viðmiðana hér á undan, einkum með tilliti til:
9. umfangs umhverfisáhrifa, [t.d. með tilliti til stærðar svæðis eða fjölda fólks sem verður líklega fyrir áhrifum],<sup>2)</sup> 
99. [eðlis, styrks]<sup>2)</sup> og fjölbreytileika áhrifa,
999. þess hverjar líkur eru á áhrifum,
922. [væntanlegs upphafs, tímalengdar, tíðni og afturkræfi áhrifa],<sup>2)</sup> 
22. [samlegðaráhrifa með áhrifum annarra framkvæmda],<sup>2)</sup> 
229. áhrifa yfir landamæri,
2299. möguleika á að draga úr áhrifum].<sup>2)</sup> 

> <sup>1)</sup> [L. 138/2014, 13. gr.](https://althingi.is/altext/stjt/2014.138.html) <sup>2)</sup> [L. 96/2019, 19. gr.](https://althingi.is/altext/stjt/2019.096.html) <sup>3)</sup> [L. 109/2015, 36. gr.](https://althingi.is/altext/stjt/2015.109.html) <sup>4)</sup> [L. 60/2013, 95. gr.](https://althingi.is/altext/stjt/2013.060.html#G95)
