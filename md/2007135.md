# 15.1.11 Lög um notkun raflagna og raffanga í núverandi ástandi á íbúðar- og skólasvæði fyrrum varnarsvæðis á Keflavíkurflugvelli

`nr. 135 12. nóvember 2007`

_Íslensk lög 1. maí 2020 (útgáfa 150b)._

[Ferill málsins á Alþingi](https://www.althingi.is/thingstorf/thingmalalistar-eftir-thingum/ferill/?ltg=135&mnr=65)
[Frumvarp til laga.](https://www.althingi.is/altext/135/s/0065.html)

**Tóku gildi 17. nóvember 2007.**
Breytt með:
[L. 39/2014](https://althingi.is/altext/stjt/2014.039.html) (tóku gildi 1. sept. 2014).
[L. 137/2019](https://althingi.is/altext/stjt/2019.137.html) (tóku gildi 31. des. 2019).

### 1. grein

Heimilt er að nota raflagnir og rafföng í núverandi ástandi á íbúðar- og skólasvæði fyrrum varnarsvæðis á Keflavíkurflugvelli til 1. október 2010. Þróunarfélag Keflavíkurflugvallar ehf. skal fyrir 1. október 2007 leggja fram verkáætlun til [Húsnæðis- og mannvirkjastofnunar]<sup>1)</sup> um hvernig staðið verði að breytingum til samræmis við íslenskar kröfur fyrir 1. október 2010.

> <sup>1)</sup> [L. 137/2019, 19. gr.](https://althingi.is/altext/stjt/2019.137.html#G19)

### 2. grein

Þróunarfélag Keflavíkurflugvallar ehf. skal tilnefna umsjónarmann öryggismála á svæðinu sem starfi í samvinnu við [Húsnæðis- og mannvirkjastofnun].<sup>1)</sup> Hann skal uppfylla þær hæfniskröfur sem gerðar eru í reglugerð nr. 264/1971, um raforkuvirki, með síðari breytingum.

> <sup>1)</sup> [L. 137/2019, 19. gr.](https://althingi.is/altext/stjt/2019.137.html#G19)

### 3. grein

Lög þessi öðlast þegar gildi.
