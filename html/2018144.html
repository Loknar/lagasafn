<!DOCTYPE html>
<html><head>
<title>2018  nr. 144  18. desember/ Lög um refsingar fyrir hópmorð, glæpi gegn mannúð, stríðsglæpi og glæpi gegn friði</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. maí 2020.&nbsp;&nbsp;Útgáfa 150b.&nbsp;&nbsp;Prenta í <a href="/lagasafn/pdf/150b/2018144.pdf">tveimur dálkum</a>.</small>
</small><hr>
<h2> Lög um refsingar fyrir hópmorð, glæpi gegn mannúð, stríðsglæpi og glæpi gegn friði </h2><p style='text-align:center'><strong>2018  nr. 144  18. desember</strong></p><hr>
<a href="http://www.althingi.is//dba-bin/ferill.pl?ltg=149&amp;mnr=69"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/149/s/0069.html"><i>Frumvarp til laga.</i></a><br>
<br>
<small><b>Tóku gildi 29. desember 2018.</b> </small><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Hópmorð.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Hver sem fremur hópmorð skal sæta fangelsi ekki skemur en fimm ár eða ævilangt.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Eftirtaldir verknaðir teljast hópmorð þegar þeir eru framdir í þeim tilgangi að útrýma með öllu eða að hluta þjóð, þjóðernishópi, kynstofni eða trúflokki sem slíkum:
<br>&nbsp;&nbsp;&nbsp;<span id="G1M2L1">a.</span> að drepa einstaklinga úr viðkomandi hópi,<br>&nbsp;&nbsp;&nbsp;<span id="G1M2L2">b.</span> að valda einstaklingum úr viðkomandi hópi alvarlegum líkamlegum eða andlegum skaða,<br>&nbsp;&nbsp;&nbsp;<span id="G1M2L3">c.</span> að þröngva viðkomandi hópi af ásetningi til þess að búa við lífsskilyrði sem miða að líkamlegri eyðingu hópsins eða hluta hans,<br>&nbsp;&nbsp;&nbsp;<span id="G1M2L4">d.</span> að beita þvingunaraðgerðum sem miða að því að koma í veg fyrir barnsfæðingar í hópnum,<br>&nbsp;&nbsp;&nbsp;<span id="G1M2L5">e.</span> að flytja börn með valdi úr hópnum til annars hóps.<br>
<IMG SRC="hk.jpg" HEIGHT=11 WIDTH=11 alt="" id="G1M3"> Hver sem á opinberum vettvangi hvetur með beinum hætti aðra til að fremja hópmorð skal sæta fangelsi allt að ævilangt.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Glæpir gegn mannúð.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Hver sem fremur glæp gegn mannúð skal sæta fangelsi ekki skemur en þrjú ár eða ævilangt.<br>
<IMG SRC="hk.jpg" HEIGHT=11 WIDTH=11 alt="" id="G2M2"> Eftirtaldir verknaðir teljast glæpir gegn mannúð þegar þeir eru framdir af ásetningi sem hluti af víðtækri eða kerfisbundinni atlögu sem beint er gegn óbreyttum borgurum:
<br>&nbsp;&nbsp;&nbsp;<span id="G2M2L1">a.</span> morð,<br>&nbsp;&nbsp;&nbsp;<span id="G2M2L2">b.</span> útrýming,<br>&nbsp;&nbsp;&nbsp;<span id="G2M2L3">c.</span> þrælkun,<br>&nbsp;&nbsp;&nbsp;<span id="G2M2L4">d.</span> brottvísun eða nauðungarflutningur íbúa,<br>&nbsp;&nbsp;&nbsp;<span id="G2M2L5">e.</span> fangelsun eða önnur alvarleg frelsissvipting sem stríðir gegn grundvallarreglum þjóðaréttar,<br>&nbsp;&nbsp;&nbsp;<span id="G2M2L6">f.</span> pyndingar,<br>&nbsp;&nbsp;&nbsp;<span id="G2M2L7">g.</span> nauðgun, kynlífsþrælkun, þvingun til vændis, þungunar eða ófrjósemisaðgerðar eða annað álíka alvarlegt kynferðisofbeldi,<br>&nbsp;&nbsp;&nbsp;<span id="G2M2L8">h.</span> ofsóknir gegn afmörkuðum hópi eða samfélagi vegna stjórnmálaskoðana, kynþáttar, ríkisfangs, þjóðernis, menningar, trúarbragða eða kynferðis eða af öðrum ástæðum sem almennt er viðurkennt að fái ekki staðist að þjóðarétti, í tengslum við einhvern þann verknað sem um getur í þessari málsgrein eða einhvern þann glæp sem tilgreindur er í lögum þessum,<br>&nbsp;&nbsp;&nbsp;<span id="G2M2L9">i.</span> mannshvörf af manna völdum,<br>&nbsp;&nbsp;&nbsp;<span id="G2M2L10">j.</span> kynþáttaaðskilnaður,<br>&nbsp;&nbsp;&nbsp;<span id="G2M2L11">k.</span> aðrir ómannúðlegir verknaðir af svipuðum toga sem ætlað er að valda miklum þjáningum eða alvarlegu líkamstjóni eða tjóni á andlegu eða líkamlegu heilbrigði.<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Stríðsglæpir í alþjóðlegum vopnuðum átökum.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Hver sem fremur stríðsglæp í alþjóðlegum vopnuðum átökum skal sæta fangelsi ekki skemur en þrjú ár eða ævilangt.<br>
<IMG SRC="hk.jpg" HEIGHT=11 WIDTH=11 alt="" id="G3M2"> Alvarleg brot á Genfarsamningunum frá 12. ágúst 1949 skulu teljast stríðsglæpir í alþjóðlegum vopnuðum átökum, nánar tiltekið einhverjir eftirtalinna verknaða gegn mönnum eða eignum sem njóta verndar samkvæmt ákvæðum viðkomandi Genfarsamninga:
<br>&nbsp;&nbsp;&nbsp;<span id="G3M2L1">a.</span> manndráp af ásetningi,<br>&nbsp;&nbsp;&nbsp;<span id="G3M2L2">b.</span> pyndingar eða ómannúðleg meðferð, þ.m.t. líffræðilegar tilraunir,<br>&nbsp;&nbsp;&nbsp;<span id="G3M2L3">c.</span> að valda af ásetningi miklum þjáningum eða alvarlegu líkams- eða heilsutjóni,<br>&nbsp;&nbsp;&nbsp;<span id="G3M2L4">d.</span> umfangsmikil eyðilegging og upptaka eigna sem ekki er réttlætanleg af hernaðarnauðsyn og er framkvæmd með ólöglegum og gerræðislegum hætti,<br>&nbsp;&nbsp;&nbsp;<span id="G3M2L5">e.</span> að þröngva stríðsfanga eða öðrum sem nýtur verndar til að gegna herþjónustu hjá óvinaríki,<br>&nbsp;&nbsp;&nbsp;<span id="G3M2L6">f.</span> að neita af ásetningi stríðsfanga eða öðrum sem nýtur verndar um réttlát og eðlileg réttarhöld,<br>&nbsp;&nbsp;&nbsp;<span id="G3M2L7">g.</span> ólögleg brottvísun eða flutningur eða ólöglegt varðhald,<br>&nbsp;&nbsp;&nbsp;<span id="G3M2L8">h.</span> gíslataka.<br>
<IMG SRC="hk.jpg" HEIGHT=11 WIDTH=11 alt="" id="G3M3"> Auk verknaða sem taldir eru upp í 2. mgr. skulu önnur alvarleg brot á alþjóðalögum og venjum sem gilda um vopnuð átök alþjóðlegs eðlis teljast stríðsglæpir í alþjóðlegum vopnuðum átökum, nánar tiltekið einhverjir eftirtalinna verknaða:
<br>&nbsp;&nbsp;&nbsp;<span id="G3M3L1">a.</span> að leggja af ásetningi til atlögu gegn óbreyttum borgurum almennt eða gegn einstökum borgurum sem taka ekki beinan þátt í átökum,<br>&nbsp;&nbsp;&nbsp;<span id="G3M3L2">b.</span> að ráðast af ásetningi á borgaralega hluti, þ.e. hluti sem hafa ekki hernaðarlegt gildi,<br>&nbsp;&nbsp;&nbsp;<span id="G3M3L3">c.</span> að leggja af ásetningi til atlögu gegn starfsliði, stöðvum, búnaði, einingum eða ökutækjum sem notuð eru við mannúðaraðstoð eða friðargæslu í samræmi við sáttmála Sameinuðu þjóðanna svo fremi að þeim beri vernd sem óbreyttum borgurum eða borgaralegum hlutum samkvæmt þjóðréttarreglum um vopnuð átök,<br>&nbsp;&nbsp;&nbsp;<span id="G3M3L4">d.</span> að leggja af ásetningi til atlögu vitandi að slík atlaga geti, á tilviljunarkenndan hátt, kostað óbreytta borgara lífið eða valdið þeim líkamstjóni eða skemmt borgaralega hluti eða valdið víðtækum, langvarandi og alvarlegum umhverfisspjöllum sem augljóslega væru langt umfram raunverulegan og beinan hernaðarlegan ávinning sem vænst er,<br>&nbsp;&nbsp;&nbsp;<span id="G3M3L5">e.</span> að ráðast eða varpa sprengjum, með hvaða hætti sem er, á borgir, þorp, bústaði eða byggingar sem eru óvarðar og hafa ekki hernaðarlegt gildi,<br>&nbsp;&nbsp;&nbsp;<span id="G3M3L6">f.</span> að drepa eða særa hermann sem hefur lagt niður vopn eða hefur engin tök á að verja sig lengur og hefur gefist upp skilyrðislaust,<br>&nbsp;&nbsp;&nbsp;<span id="G3M3L7">g.</span> að misnota griðafána, fána eða einkennismerki og einkennisbúning óvinahers eða Sameinuðu þjóðanna, svo og sérstök tákn Genfarsamninganna, þannig að leiði til dauða eða alvarlegra meiðsla á mönnum,<br>&nbsp;&nbsp;&nbsp;<span id="G3M3L8">h.</span> að hernámsríki flytji, beint eða óbeint, hluta eigin óbreyttra borgara inn á hernámssvæði sitt eða vísi á brott eða flytji alla íbúa hernumda svæðisins eða hluta þeirra annaðhvort innan þess svæðis eða út fyrir svæðið,<br>&nbsp;&nbsp;&nbsp;<span id="G3M3L9">i.</span> að ráðast af ásetningi á byggingar sem eru helgaðar trú, menntun, listum, vísindum eða góðgerðarstarfsemi eða á sögulega minnisvarða, sjúkrahús eða staði þar sem sjúkum og særðum er safnað saman, að því tilskildu að þessir staðir hafi ekki hernaðarlegt gildi,<br>&nbsp;&nbsp;&nbsp;<span id="G3M3L10">j.</span> að láta menn sem eru á valdi óvina sinna sæta limlestingum eða læknisfræðilegum eða vísindalegum tilraunum af hvaða tagi sem er sem hvorki er unnt að réttlæta sem læknismeðferð eða meðferð hjá tannlækni eða á sjúkrahúsi né meðferð í þeirra þágu og leiða til dauða eða stofna heilsu þeirra í alvarlega hættu,<br>&nbsp;&nbsp;&nbsp;<span id="G3M3L11">k.</span> að drepa eða særa menn sem tilheyra óvinaþjóð eða óvinaher með sviksamlegum hætti,<br>&nbsp;&nbsp;&nbsp;<span id="G3M3L12">l.</span> að lýsa því yfir að engin grið verði gefin,<br>&nbsp;&nbsp;&nbsp;<span id="G3M3L13">m.</span> að eyðileggja eða leggja hald á eignir óvinanna nema slíkt sé algjörlega óhjákvæmilegt af hernaðarnauðsyn,<br>&nbsp;&nbsp;&nbsp;<span id="G3M3L14">n.</span> að lýsa yfir að afnumin séu, felld úr gildi um tíma eða lýst ótæk fyrir dómi réttindi og gerðir borgara frá óvinaríki,<br>&nbsp;&nbsp;&nbsp;<span id="G3M3L15">o.</span> að neyða borgara óvinaríkis til að taka þátt í stríðsaðgerðum gegn eigin landi jafnvel þótt þeir hafi verið í þjónustu hins stríðsaðilans áður en stríðið hófst,<br>&nbsp;&nbsp;&nbsp;<span id="G3M3L16">p.</span> að fara ránshendi um borg eða stað jafnvel þótt borgin eða staðurinn hafi verið tekinn með áhlaupi,<br>&nbsp;&nbsp;&nbsp;<span id="G3M3L17">q.</span> að nota eitur eða eiturvopn,<br>&nbsp;&nbsp;&nbsp;<span id="G3M3L18">r.</span> að nota efnavopn eða sýklavopn,<br>&nbsp;&nbsp;&nbsp;<span id="G3M3L19">s.</span> að nota byssukúlur sem auðveldlega þenjast eða fletjast út í mannslíkamanum, svo sem byssukúlur með harðan hjúp sem þekur ekki allan kjarnann eða er settur skorum,<br>&nbsp;&nbsp;&nbsp;<span id="G3M3L20">t.</span> að nota önnur vopn, skotfæri, efni og hernaðaraðferðir sem eru andstæð þjóðréttarreglum,<br>&nbsp;&nbsp;&nbsp;<span id="G3M3L21">u.</span> að misbjóða mannlegri reisn, einkum með auðmýkjandi og niðurlægjandi meðferð,<br>&nbsp;&nbsp;&nbsp;<span id="G3M3L22">v.</span> að nauðga, halda í kynlífsþrælkun, þvinga til vændis, þvinga til þungunar, framkvæma ófrjósemisaðgerð með nauðung eða fremja hvers konar annað gróft kynferðisofbeldi,<br>&nbsp;&nbsp;&nbsp;<span id="G3M3L23">w.</span> að notfæra sér nærveru óbreytts borgara, eða annars manns sem nýtur verndar, til að ekki sé unnt að beita hernaðaraðgerðum gagnvart tilteknum stöðum, svæðum eða herafla,<br>&nbsp;&nbsp;&nbsp;<span id="G3M3L24">x.</span> að ráðast af ásetningi á byggingar, búnað, sjúkraliðseiningar, sjúkraflutningatæki eða starfslið sem notar sérstök tákn Genfarsamninganna í samræmi við þjóðarétt,<br>&nbsp;&nbsp;&nbsp;<span id="G3M3L25">y.</span> að nota vísvitandi þá hernaðaraðferð að svelta óbreytta borgara með því að svipta þá hlutum sem eru þeim ómissandi til að lifa af, þ.m.t. að koma af ásetningi í veg fyrir að þeim berist hjálpargögn, svo sem kveðið er á um í Genfarsamningunum,<br>&nbsp;&nbsp;&nbsp;<span id="G3M3L26">z.</span> að kveðja í ríkisher börn undir 18 ára aldri eða skrá í ríkisher börn undir 15 ára aldri eða að láta börn undir 18 ára aldri taka virkan þátt í átökum,<br>&nbsp;&nbsp;&nbsp;<span id="G3M3L27">þ.</span> að ráðast af ásetningi á stöðvar eða mannvirki sem búin eru hættulegri orku, enda sé ljóst að þess háttar árás valdi verulegu manntjóni, líkamstjóni meðal almennra borgara eða skemmdum á borgaralegum eignum,<br>&nbsp;&nbsp;&nbsp;<span id="G3M3L28">æ.</span> að tefja á óréttmætan hátt heimsendingu stríðsfanga eða almennra borgara,<br>&nbsp;&nbsp;&nbsp;<span id="G3M3L29">ö.</span> kynþáttaaðskilnaður og annað ómannúðlegt og auðmýkjandi framferði sem leiðir til þess að persónuleg sæmd er svívirt vegna kynþáttamisréttis.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Stríðsglæpir í vopnuðum átökum sem ekki eru alþjóðlegs eðlis.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> Hver sem fremur stríðsglæpi í vopnuðum átökum sem ekki eru alþjóðlegs eðlis skal sæta fangelsi ekki skemur en þrjú ár eða ævilangt.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Alvarleg brot gegn sameiginlegri 3. gr. Genfarsamninganna frá 12. ágúst 1949 skulu teljast stríðsglæpir í vopnuðum átökum sem eru ekki alþjóðlegs eðlis, nánar tiltekið einhverjir eftirtalinna verknaða gegn mönnum sem taka ekki virkan þátt í átökum, að meðtöldum einstökum hermönnum sem hafa lagt niður vopn og þeim sem eru ekki vopnfærir vegna veikinda, sára, varðhalds eða af öðrum ástæðum:
<br>&nbsp;&nbsp;&nbsp;<span id="G4M2L1">a.</span> ofbeldi gegn lífi og limum, einkum manndráp, limlestingar, misþyrmingar og pyndingar,<br>&nbsp;&nbsp;&nbsp;<span id="G4M2L2">b.</span> að misbjóða mannlegri reisn, einkum með auðmýkjandi og niðurlægjandi meðferð,<br>&nbsp;&nbsp;&nbsp;<span id="G4M2L3">c.</span> gíslataka,<br>&nbsp;&nbsp;&nbsp;<span id="G4M2L4">d.</span> að dæma menn til refsingar og taka þá af lífi án þess að lögbær dómstóll sem tryggir öll þau mannréttindi sem almennt eru viðurkennd sem ófrávíkjanleg hafi áður kveðið upp dóm þar að lútandi.<br>
<IMG SRC="hk.jpg" HEIGHT=11 WIDTH=11 alt="" id="G4M3"> Auk verknaða sem taldir eru upp í 2. mgr. skulu önnur alvarleg brot á alþjóðalögum og venjum sem gilda um vopnuð átök sem ekki eru alþjóðlegs eðlis teljast stríðsglæpir í vopnuðum átökum sem ekki eru alþjóðlegs eðlis, nánar tiltekið einhverjir eftirtalinna verknaða:
<br>&nbsp;&nbsp;&nbsp;<span id="G4M3L1">a.</span> að leggja af ásetningi til atlögu gegn óbreyttum borgurum almennt eða gegn einstökum borgurum sem taka ekki beinan þátt í átökum,<br>&nbsp;&nbsp;&nbsp;<span id="G4M3L2">b.</span> að ráðast af ásetningi á byggingar, búnað, sjúkraliðseiningar, sjúkraflutningatæki og starfslið sem notar sérstök tákn Genfarsamninganna í samræmi við þjóðarétt,<br>&nbsp;&nbsp;&nbsp;<span id="G4M3L3">c.</span> að leggja af ásetningi til atlögu gegn starfsliði, stöðvum, búnaði, einingum eða ökutækjum sem notuð eru við mannúðaraðstoð eða friðargæslu í samræmi við sáttmála Sameinuðu þjóðanna svo fremi að þeim beri vernd sem óbreyttum borgurum eða borgaralegum hlutum samkvæmt þjóðréttarreglum um vopnuð átök,<br>&nbsp;&nbsp;&nbsp;<span id="G4M3L4">d.</span> að ráðast af ásetningi á byggingar sem eru helgaðar trú, menntun, listum, vísindum eða góðgerðarstarfsemi eða á sögulega minnisvarða, sjúkrahús eða staði þar sem sjúkum og særðum er safnað saman, að því tilskildu að þessir staðir hafi ekki hernaðarlegt gildi,<br>&nbsp;&nbsp;&nbsp;<span id="G4M3L5">e.</span> að fara ránshendi um borg eða stað jafnvel þótt borgin eða staðurinn hafi verið tekinn með áhlaupi,<br>&nbsp;&nbsp;&nbsp;<span id="G4M3L6">f.</span> að nauðga, halda í kynlífsþrælkun, þvinga til vændis, þvinga til þungunar, framkvæma ófrjósemisaðgerð með nauðung eða fremja hvers konar annað kynferðisofbeldi sem telst einnig til alvarlegra brota 
gegn 3. gr. sem er sameiginleg Genfarsamningunum fjórum,<br>&nbsp;&nbsp;&nbsp;<span id="G4M3L7">g.</span> að kveðja í ríkisher börn undir 18 ára aldri eða skrá í ríkisher börn undir 15 ára aldri eða að kveðja eða skrá í herflokka börn undir 18 ára aldri eða að láta börn undir 18 ára aldri taka virkan þátt í átökum,<br>&nbsp;&nbsp;&nbsp;<span id="G4M3L8">h.</span> að fyrirskipa flutning á óbreyttum borgurum af ástæðum sem tengjast átökunum, nema því aðeins að öryggi hlutaðeigandi borgara eða brýnar hernaðarástæður krefjist þess,<br>&nbsp;&nbsp;&nbsp;<span id="G4M3L9">i.</span> að drepa eða særa óvinahermann með sviksamlegum hætti,<br>&nbsp;&nbsp;&nbsp;<span id="G4M3L10">j.</span> að lýsa því yfir að engin grið verði gefin,<br>&nbsp;&nbsp;&nbsp;<span id="G4M3L11">k.</span> að láta menn sem eru á valdi annars aðila að átökunum sæta limlestingum eða gera á þeim læknisfræðilegar eða vísindalegar tilraunir af hvaða tagi sem er sem hvorki er unnt að réttlæta sem læknismeðferð eða meðferð hjá tannlækni eða á sjúkrahúsi né meðferð í þeirra þágu og leiða til dauða eða stofna heilsu þeirra í alvarlega hættu,<br>&nbsp;&nbsp;&nbsp;<span id="G4M3L12">l.</span> að eyðileggja eða leggja hald á eignir óvinar nema slíkt sé algjörlega óhjákvæmilegt vegna átakanna,<br>&nbsp;&nbsp;&nbsp;<span id="G4M3L13">m.</span> að nota eitur eða eiturvopn,<br>&nbsp;&nbsp;&nbsp;<span id="G4M3L14">n.</span> að nota efnavopn eða sýklavopn,<br>&nbsp;&nbsp;&nbsp;<span id="G4M3L15">o.</span> að nota byssukúlur sem auðveldlega þenjast eða fletjast út í mannslíkamanum, svo sem byssukúlur með harðan hjúp sem þekur ekki allan kjarnann eða er settur skorum.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Glæpir gegn friði.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> Hver sem fremur glæp gegn friði skal sæta fangelsi ekki skemur en þrjú ár eða ævilangt.<br>
<IMG SRC="hk.jpg" HEIGHT=11 WIDTH=11 alt="" id="G5M2"> Til glæpa gegn friði telst áætlanagerð, undirbúningur, byrjun eða framkvæmd árásar af hálfu einstaklings sem er í stöðu til þess að hafa raunverulegt eftirlit með eða stjórna pólitískri eða hernaðarlegri aðgerð ríkis, þ.e. árásar sem vegna eðlis, alvarleika og umfangs felur í sér augljóst brot á sáttmála Sameinuðu þjóðanna.<br>
<IMG SRC="hk.jpg" HEIGHT=11 WIDTH=11 alt="" id="G5M3"> Árás skv. 2. mgr. merkir það þegar ríki beitir hervaldi gegn fullveldi, friðhelgi yfirráðasvæðis eða stjórnmálalegu sjálfstæði annars ríkis eða valdi með annarri þeirri aðferð sem ekki samrýmist markmiðum sáttmála Sameinuðu þjóðanna. Sérhver eftirfarandi aðgerða, án tillits til þess hvort lýst er yfir stríði eður ei, telst vera árás samkvæmt ályktun allsherjarþings Sameinuðu þjóðanna nr. 3314 (XXIX) frá 14. desember 1974:
<br>&nbsp;&nbsp;&nbsp;<span id="G5M3L1">a.</span> innrás eða atlaga herafla ríkis inn á yfirráðasvæði annars ríkis eða hvers kyns herseta, hversu tímabundin sem hún kann að vera, sem leiðir af slíkri innrás eða atlögu, eða hvers kyns innlimun yfirráðasvæðis annars ríkis eða hluta slíks yfirráðasvæðis með valdbeitingu,<br>&nbsp;&nbsp;&nbsp;<span id="G5M3L2">b.</span> sprengjuárás sem herafli ríkis gerir á yfirráðasvæði annars ríkis eða þegar ríki beitir hvers kyns vopnum gegn yfirráðasvæði annars ríkis,<br>&nbsp;&nbsp;&nbsp;<span id="G5M3L3">c.</span> hafnbann eða herkví sem herafli ríkis heldur uppi við hafnir eða strendur annars ríkis,<br>&nbsp;&nbsp;&nbsp;<span id="G5M3L4">d.</span> atlaga herafla ríkis að land-, sjó- eða flugher eða skipa- og flugflota annars ríkis,<br>&nbsp;&nbsp;&nbsp;<span id="G5M3L5">e.</span> að beita herafla ríkis sem er innan yfirráðasvæðis annars ríkis með samþykki viðtökuríkisins þannig að brjóti gegn þeim skilyrðum sem kveðið er á um í viðkomandi samningi eða að framlengja dvöl hans á fyrrnefndu yfirráðasvæði eftir að samningurinn er úr gildi fallinn,<br>&nbsp;&nbsp;&nbsp;<span id="G5M3L6">f.</span> sú aðgerð ríkis að heimila að yfirráðasvæði þess, sem það hefur ráðstafað til annars ríkis, verði nýtt af hálfu fyrrnefnds annars ríkis til þess að gera árás á þriðja ríki,<br>&nbsp;&nbsp;&nbsp;<span id="G5M3L7">g.</span> þegar ríki sendir fram, eða það er gert fyrir þess hönd, vopnaða flokka, hópa, hermenn utan fastahers eða málaliða sem beita hervaldi gegn öðru ríki á svo alvarlegan hátt að jafnist á við þær aðgerðir sem eru taldar upp hér að framan eða þegar viðkomandi ríki á raunverulega aðild að slíku.<br>
<IMG SRC="hk.jpg" HEIGHT=11 WIDTH=11 alt="" id="G5M4"> Refsiábyrgð fyrir glæp gegn friði getur einungis sá maður borið sem er í stöðu til þess að hafa eiginlega stjórn á pólitískri eða hernaðarlegri aðgerð ríkis.<br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Ábyrgð herforingja og annarra yfirmanna.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Herforingi eða maður sem gegnir í raun stöðu herforingja skal sæta fangelsi ekki skemur en eitt ár eða ævilangt vegna brota á lögum þessum sem framin eru af herliði sem er undir raunverulegri stjórn hans og eftirliti og þau eru afleiðing þeirrar vanrækslu hans að hafa ekki stjórn á herliðinu sem skyldi ef:
<br>&nbsp;&nbsp;&nbsp;<span id="G6M1L1">a.</span> herforinginn eða maðurinn annaðhvort vissi eða hefði mátt vita, miðað við aðstæður á þeim tíma, að herlið hans væri að fremja eða í þann mund að fremja slík brot og<br>&nbsp;&nbsp;&nbsp;<span id="G6M1L2">b.</span> herforinginn eða maðurinn gerði ekki allar nauðsynlegar og réttmætar ráðstafanir sem í hans valdi stóðu til þess að koma í veg fyrir að brotin væru framin, til að bregðast við þeim eða leggja málið fyrir lögbær yfirvöld til rannsóknar og saksóknar.<br>
<IMG SRC="hk.jpg" HEIGHT=11 WIDTH=11 alt="" id="G6M2"> Að því er varðar tengsl yfirmanns og undirmanns, sem ekki er lýst í 1. mgr., skal yfirmaður bera refsiábyrgð á brotum á lögum þessum sem framin eru af undirmönnum sem í raun lúta forræði hans og eftirliti og eru afleiðing þeirrar vanrækslu hans að hafa ekki stjórn á undirmönnunum sem skyldi ef:
<br>&nbsp;&nbsp;&nbsp;<span id="G6M2L1">a.</span> yfirmaðurinn annaðhvort vissi eða hafði vísvitandi að engu upplýsingar sem bentu greinilega til þess að undirmenn hans væru að fremja eða í þann mund að fremja slík brot,<br>&nbsp;&nbsp;&nbsp;<span id="G6M2L2">b.</span> brotin tengdust starfsemi sem í raun var á ábyrgð og undir stjórn yfirmannsins og<br>&nbsp;&nbsp;&nbsp;<span id="G6M2L3">c.</span> yfirmaðurinn gerði ekki allar nauðsynlegar og réttmætar ráðstafanir sem í hans valdi stóðu til að koma í veg fyrir að brotin væru framin, bregðast við þeim eða leggja málið fyrir lögbær yfirvöld til rannsóknar og saksóknar.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Fyrirskipanir yfirboðara og lagafyrirmæli.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Sú staðreynd að maður hefur framið glæp sem fellur undir lög þessi samkvæmt fyrirskipun ríkisstjórnar eða yfirboðara, hvort heldur yfirboðarinn er hermaður eða óbreyttur borgari, firrir hann ekki refsiábyrgð nema:
<br>&nbsp;&nbsp;&nbsp;<span id="G7M1L1">a.</span> honum hafi borið lagaleg skylda til að hlýða fyrirskipunum viðkomandi ríkisstjórnar eða yfirboðara,<br>&nbsp;&nbsp;&nbsp;<span id="G7M1L2">b.</span> hann hafi ekki vitað að skipunin var ólögleg og<br>&nbsp;&nbsp;&nbsp;<span id="G7M1L3">c.</span> fyrirskipunin hafi ekki augljóslega verið ólögleg.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Í skilningi þessarar greinar teljast fyrirskipanir um að fremja hópmorð eða glæpi gegn mannúð augljóslega ólöglegar.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Tilraun og hlutdeild.</em><br>
<IMG SRC="hk.jpg" HEIGHT=11 WIDTH=11 alt="" id="G8M1"> Tilraun eða hlutdeild í brotum samkvæmt lögum þessum er refsiverð skv. III. kafla almennra hegningarlaga.<br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>Fyrning sakar.</em><br>
<IMG SRC="hk.jpg" HEIGHT=11 WIDTH=11 alt="" id="G9M1"> Brot samkvæmt lögum þessum fyrnast ekki.<br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G10M1"> Lög þessi öðlast þegar gildi.<br>
<IMG SRC="hk.jpg" HEIGHT=11 WIDTH=11 alt="" id="G10M2"> Fyrir brot sem framin eru fyrir gildistöku laga þessara skal refsa á grundvelli þeirra að uppfylltum þeim skilyrðum að háttsemin hafi verið refsiverð samkvæmt íslenskum lögum á þeim tíma sem hún átti sér stað og hafi þá jafnframt að þjóðarétti talist hópmorð, glæpur gegn mannúð, stríðsglæpur eða glæpur gegn friði. Refsing skal ekki verða þyngri en heimiluð var í íslenskum lögum þá er háttsemin átti sér stað.<br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b> <em>Breytingar á öðrum lögum. <a href="http://www.althingi.is/altext/stjt/2018.144.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a></em><br></body></html>
