<!DOCTYPE html>
<html><head>
<title>1999  nr. 130  31. desember/ Lög um ættleiðingar</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. maí 2020.&nbsp;&nbsp;Útgáfa 150b.&nbsp;&nbsp;Prenta í <a href="/lagasafn/pdf/150b/1999130.pdf">tveimur dálkum</a>.</small>
</small><hr>
<h2> Lög um ættleiðingar </h2><p style='text-align:center'><strong>1999  nr. 130  31. desember</strong></p><hr>
<a href="http://www.althingi.is//dba-bin/ferill.pl?ltg=125&amp;mnr=68"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/125/s/0068.html"><i>Frumvarp til laga.</i></a><br>
<br>
<small><b>Tóku gildi 11. júlí 2000.</b>  <em>Breytt með: </em>
<a href="/altext/stjt/2006.065.html">L. 65/2006</a> (tóku gildi 27. júní 2006). 
<a href="/altext/stjt/2006.069.html">L. 69/2006</a> (tóku gildi 30. júní 2006). 
<a href="/altext/stjt/2006.143.html">L. 143/2006</a> (tóku gildi 1. jan. 2007). 
<a href="/altext/stjt/2008.051.html">L. 51/2008</a> (tóku gildi 7. júní 2008). 
<a href="/altext/stjt/2010.065.html">L. 65/2010</a> (tóku gildi 27. júní 2010). 
<a href="/altext/stjt/2010.162.html">L. 162/2010</a> (tóku gildi 1. jan. 2011). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2016.117.html">L. 117/2016</a> (tóku gildi 1. jan. 2018, nema 52., 53., 75., 76. og 79.&ndash;81. gr. sem tóku gildi 28. okt. 2016). 
<a href="/altext/stjt/2018.035.html">L. 35/2018</a> (tóku gildi 17. maí 2018). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>dómsmálaráðherra</b> eða <b>dómsmálaráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2018119.html">hér.</a><hr><br><b>I. kafli.</b> <b>Ættleiðingar og lagaskilyrði fyrir þeim.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Leyfi til ættleiðingar.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> [Sýslumaður veitir leyfi til ættleiðingar. [Ráðherra]<sup style="font-size:60%">1)</sup> er heimilt að ákveða að leyfisveitingar skv. II.&ndash;VI. kafla laga þessara verði á hendi eins sýslumanns.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 294. gr.</a> <sup style="font-size:60%">2)</sup><a href="/altext/stjt/2006.143.html">L. 143/2006, 10. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Hverjir geta verið ættleiðendur.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> [Hjón &hellip;<sup style="font-size:60%">1)</sup> eða einstaklingar sem hafa verið í óvígðri sambúð í a.m.k. fimm ár skulu standa saman]<sup style="font-size:60%">2)</sup> að ættleiðingu, enda þeim einum heimilt að ættleiða saman með þeim frávikum sem í grein þessari getur.<br>
<IMG SRC="hk.jpg" HEIGHT=11 WIDTH=11 alt="" id="G2M2"> [Öðru hjóna eða einstaklingi í &hellip;<sup style="font-size:60%">1)</sup> óvígðri sambúð]<sup style="font-size:60%">2)</sup> má þó með samþykki hins veita leyfi til að ættleiða barn þess eða kjörbarn.<br>
<IMG SRC="hk.jpg" HEIGHT=11 WIDTH=11 alt="" id="G2M3"> [Öðru hjóna eða einstaklingi í &hellip;<sup style="font-size:60%">1)</sup> óvígðri sambúð]<sup style="font-size:60%">2)</sup> má og veita leyfi til ættleiðingar ef hitt er horfið eða geðrænum högum þess svo háttað að það beri ekki skyn á gildi ættleiðingar.<br>
<IMG SRC="hk.jpg" HEIGHT=11 WIDTH=11 alt="" id="G2M4"> Heimilt er að leyfa einhleypum manni að ættleiða barn ef sérstaklega stendur á og ættleiðing er ótvírætt talin barninu til hagsbóta.<br>
<IMG SRC="hk.jpg" HEIGHT=11 WIDTH=11 alt="" id="G2M5"> Með óvígðri sambúð í lögum þessum er átt við [sambúð tveggja einstaklinga]<sup style="font-size:60%">2)</sup> sem skráð er í þjóðskrá eða sem ráða má af öðrum ótvíræðum gögnum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.065.html">L. 65/2010, 14. gr.</a> <sup style="font-size:60%">2)</sup><a href="/altext/stjt/2006.065.html">L. 65/2006, 16. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Hverja má ættleiða.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Lög þessi taka til ættleiðinga barna innan 18 ára aldurs. Sama er um ættleiðingar þeirra sem eldri eru, nema annars sé getið og eftir því sem við á. Með orðinu barn samkvæmt lögum þessum er átt við barn eða ungmenni allt til 18 ára aldurs.<br>
<IMG SRC="hk.jpg" HEIGHT=11 WIDTH=11 alt="" id="G3M2"> Eigi er manni heimilt að ættleiða kynbarn sitt, nema það hafi verið ættleitt áður og ættleiðing af hálfu kynforeldris þyki bæta hag barnsins.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Almenn skilyrði ættleiðingar.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> Eigi má veita leyfi til ættleiðingar, nema sýnt þyki eftir könnun viðkomandi barnaverndarnefndar á málefnum væntanlegs kjörbarns og þeirra sem óska ættleiðingar að ættleiðing sé barninu fyrir bestu, enda sé ætlun ættleiðenda að annast og ala barnið upp eða sá sem ættleiða á hafi verið alinn upp hjá þeim eða aðrar alveg sérstakar ástæður mæli með ættleiðingu.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Aldur ættleiðanda.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> Leyfi til ættleiðingar verður veitt þeim einum sem náð hefur 25 ára aldri, en þó má, ef sérstaklega stendur á, veita þeim sem orðinn er 20 ára leyfi til ættleiðingar.<br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Samþykki þess sem ættleiða á.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Eigi má ættleiða þann sem orðinn er 12 ára án samþykkis hans, nema andlegum högum hans sé svo farið að hann geti ekki gefið marktækt samþykki eða ef varhugavert þykir vegna hagsmuna hans að leita eftir því.<br>
<IMG SRC="hk.jpg" HEIGHT=11 WIDTH=11 alt="" id="G6M2"> Áður en barn samþykkir ættleiðingu skv. 1. mgr. skal ræða við það á vegum barnaverndarnefndar sem í hlut á og veita því leiðsögn um ættleiðingu og réttaráhrif hennar.<br>
<IMG SRC="hk.jpg" HEIGHT=11 WIDTH=11 alt="" id="G6M3"> Ef barn sem ættleiða á er yngra en 12 ára skal með sama hætti og greinir í 2. mgr. leita eftir afstöðu þess til fyrirhugaðrar ættleiðingar ef slíkt þykir gerlegt miðað við aldur þess og þroska.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Samþykki þess sem fer með forsjá barns eða sérstaks lögráðamanns.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Samþykki foreldra sem fara með forsjá barns þarf til ættleiðingar þess.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Ef högum annars foreldris sem fer með forsjá barns er svo farið að það getur ekki látið uppi marktækt samþykki eða það er horfið nægir samþykki hins. Ef þannig er ástatt um báða foreldra þarf samþykki sérstaklega skipaðs lögráðamanns barns.<br>
<IMG SRC="hk.jpg" HEIGHT=11 WIDTH=11 alt="" id="G7M3"> Nú fer barnaverndarnefnd með forsjá barns og þarf þá samþykki nefndarinnar til ættleiðingar þess.<br>
<IMG SRC="hk.jpg" HEIGHT=11 WIDTH=11 alt="" id="G7M4"> Veita má leyfi til ættleiðingar, þrátt fyrir að samþykki skv. 1. eða 2. mgr. skorti, ef barn hefur verið í fóstri hjá umsækjendum og hagir þess mæla að öðru leyti eindregið með því að það verði ættleitt.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Form og efni samþykkis.</em><br>
<IMG SRC="hk.jpg" HEIGHT=11 WIDTH=11 alt="" id="G8M1"> Samþykki til ættleiðingar skal vera skriflegt og skal viðkomandi staðfesta það fyrir starfsmanni [sýslumanns]<sup style="font-size:60%">1)</sup> sem vottar að viðkomanda hafi verið leiðbeint um réttaráhrif samþykkis og ættleiðingar.<br>
<IMG SRC="hk.jpg" HEIGHT=11 WIDTH=11 alt="" id="G8M2"> Samþykki er eigi gilt nema það hafi verið staðfest a.m.k. þremur mánuðum eftir fæðingu barns, nema alveg sérstaklega hagi til.<br>
<IMG SRC="hk.jpg" HEIGHT=11 WIDTH=11 alt="" id="G8M3"> Samþykki foreldra eða sérstaklega skipaðs lögráðamanns er gilt, þótt væntanlegir kjörforeldrar séu eigi nafngreindir, ef samþykki lýtur að því að ráðstafa barni til ættleiðingar til þeirra sem barnaverndarnefnd ákveður. Endranær er samþykki eigi gilt, nema væntanlegir kjörforeldrar séu nafngreindir.<br>
<IMG SRC="hk.jpg" HEIGHT=11 WIDTH=11 alt="" id="G8M4"> Nú er samþykki til ættleiðingar meira en 12 mánaða gamalt og skal það þá staðfest að nýju áður en afstaða er tekin til umsóknar um ættleiðingu, nema sérstaklega standi á.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 11. gr.</a> </small></i><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>Samþykki veitt erlendis.</em><br>
<IMG SRC="hk.jpg" HEIGHT=11 WIDTH=11 alt="" id="G9M1"> [Ráðherra]<sup style="font-size:60%">1)</sup> getur ákveðið að samþykki sem gefið er fyrir þar til bæru stjórnvaldi, dómstóli eða stofnun erlendis jafngildi samþykki sem staðfest er fyrir starfsmanni [sýslumanns],<sup style="font-size:60%">2)</sup> sbr. 1. mgr. 8. gr., og má þá heimila frávik frá meginreglum 2.&ndash;4. mgr. 8. gr.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> <sup style="font-size:60%">2)</sup><a href="/altext/stjt/2006.143.html">L. 143/2006, 11. gr.</a> </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Afturköllun samþykkis.</em><br>
<IMG SRC="hk.jpg" HEIGHT=11 WIDTH=11 alt="" id="G10M1"> Nú tekur aðili, sem veita skal samþykki skv. 6. og 7. gr., aftur samþykki sitt áður en ættleiðingarleyfi er veitt og er þá eigi heimilt að gefa út leyfi.<br>
<IMG SRC="hk.jpg" HEIGHT=11 WIDTH=11 alt="" id="G10M2"> Veita má leyfi til ættleiðingar þrátt fyrir að foreldri eða sérstaklega skipaður lögráðamaður taki aftur samþykki sitt ef barn hefur verið í fóstri hjá umsækjendum og hagir þess mæla að öðru leyti eindregið með því að það verði ættleitt og afturköllun á samþykki styðst eigi við gild rök.<br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b> <em>[Umsögn foreldris eða nákominna.]<sup style="font-size:60%">1)</sup></em><br>
<IMG SRC="hk.jpg" HEIGHT=11 WIDTH=11 alt="" id="G11M1"> Leita skal umsagnar þess foreldris sem ekki fer með forsjá barns, ef unnt er, áður en afstaða er tekin til ættleiðingarumsóknar. [Ef högum þess foreldris sem fer ekki með forsjá barns er svo farið að það getur ekki látið uppi marktækt samþykki eða það er horfið skal, ef unnt er, leita umsagnar nákominna skv. 2. mgr.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G11M2"> [Nú er annað foreldri látið eða bæði og skal þá, ef unnt er, leita umsagnar foreldra þess foreldris sem látið er, systkina þess foreldris sem látið er og systkina þess sem ættleiða á áður en afstaða er tekin til ættleiðingarumsóknar, enda sé sá sem ættleiða á yngri en 18 ára. Heimilt er jafnframt að leita umsagnar annarra sem eru nákomnir barni, ef talin er þörf á, enda sé sá sem ættleiða á yngri en 18 ára.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.035.html">L. 35/2018, 1. gr.</a> </small></i><br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b> <em>Umsögn lögráðamanns.</em><br>
<IMG SRC="hk.jpg" HEIGHT=11 WIDTH=11 alt="" id="G12M1"> Nú er sá lögræðissviptur sem ættleiða á og skal þá afla umsagnar lögráðamanns áður en afstaða er tekin til ættleiðingarumsóknar.<br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b> <em>Umsögn maka eða sambúðarmaka.</em><br>
<IMG SRC="hk.jpg" HEIGHT=11 WIDTH=11 alt="" id="G13M1"> Ef sá sem ættleiða á er í hjúskap eða í óvígðri sambúð skal leita umsagnar maka hans eða sambúðarmaka.<br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b> <em>Gjald.</em><br>
<IMG SRC="hk.jpg" HEIGHT=11 WIDTH=11 alt="" id="G14M1"> Ættleiðingarleyfi verður ekki veitt ef einhver sá sem samþykkja á ættleiðingu innir af hendi eða veitir viðtöku gjaldi eða fríðindum í tengslum við samþykkið, þar á meðal vegna missis atvinnutekna. Má ganga eftir skriflegum yfirlýsingum þeirra sem málið varðar um þetta.<br><br><b>II. kafli.</b> <b>Meðferð og úrlausn ættleiðingarmála.</b><br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b> <em>Umsókn um ættleiðingarleyfi.</em><br>
<IMG SRC="hk.jpg" HEIGHT=11 WIDTH=11 alt="" id="G15M1"> Umsókn um leyfi til ættleiðingar og yfirlýsing um samþykki til ættleiðingar skulu rituð á eyðublöð sem [sýslumaður]<sup style="font-size:60%">1)</sup> lætur í té.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 12. gr.</a> </small></i><br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b> <em>Umsögn varðandi umsókn um leyfi til ættleiðingar.</em><br>
<IMG SRC="hk.jpg" HEIGHT=11 WIDTH=11 alt="" id="G16M1"> [Leita skal umsagnar barnaverndarnefndar um umsókn um leyfi til að ættleiða barn nema augljóst sé að skilyrði fyrir útgáfu ættleiðingarleyfis séu ekki uppfyllt.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G16M2"> Leita skal umsagnar barnaverndarnefnda varðandi umsókn um leyfi til ættleiðingar í umdæmi þar sem barn býr og þar sem umsækjendur búa, svo og þeirrar barnaverndarnefndar sem ráðstafað hefur barni í fóstur ef því er að skipta.<br>
<IMG SRC="hk.jpg" HEIGHT=11 WIDTH=11 alt="" id="G16M3"> Enn fremur má leita umsagnar ættleiðingarnefndar til viðbótar umsögn barnaverndarnefndar ef ástæða þykir til, sbr. 17. gr.<br>
<IMG SRC="hk.jpg" HEIGHT=11 WIDTH=11 alt="" id="G16M4"> [Ráðuneytið]<sup style="font-size:60%">2)</sup> skal setja reglugerð<sup style="font-size:60%">3)</sup> um gerð umsagna barnaverndarnefnda.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.069.html">L. 69/2006, 5. gr.</a> <sup style="font-size:60%">2)</sup><a href="/altext/stjt/2010.162.html">L. 162/2010, 159. gr.</a> <sup style="font-size:60%">3)</sup><a href="https://www.reglugerd.is/reglugerdir/allar/nr/238-2005">Rg. 238/2005</a>, sbr. <a href="https://www.reglugerd.is/reglugerdir/allar/nr/996-2009">996/2009</a>. </small></i><br>
<span id="G17"></span><IMG SRC="sk.jpg" HEIGHT=11 WIDTH=11 alt=""> <b>17. gr.</b> <em>Ættleiðingarnefnd.</em><br>
<IMG SRC="hk.jpg" HEIGHT=11 WIDTH=11 alt="" id="G17M1"> [[Ráðherra]<sup style="font-size:60%">1)</sup> skal skipa nefnd sem veitir umsagnir í ættleiðingarmálum sem sýslumaður eða ráðuneytið leggur fyrir hana. Ráðherra getur falið nefndinni fleiri verkefni og sett nánari reglur um störf hennar.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G17M2"> Nefndarmenn skulu vera þrír og jafnmargir til vara. Þeir skulu skipaðir til fjögurra ára í senn. Skal einn nefndarmanna vera lögfræðingur og skal hann vera formaður nefndarinnar, annar læknir og þriðji sálfræðingur eða félagsráðgjafi.<br>
<IMG SRC="hk.jpg" HEIGHT=11 WIDTH=11 alt="" id="G17M3"> Kostnaður af störfum nefndarinnar greiðist úr ríkissjóði samkvæmt ákvörðun [ráðherra].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> <sup style="font-size:60%">2)</sup><a href="/altext/stjt/2006.143.html">L. 143/2006, 13. gr.</a> </small></i><br>
<span id="G18"></span><IMG SRC="sk.jpg" HEIGHT=11 WIDTH=11 alt=""> <b>18. gr.</b> <em>Útgáfa ættleiðingarleyfis.</em><br>
<IMG SRC="hk.jpg" HEIGHT=11 WIDTH=11 alt="" id="G18M1"> Að fenginni umsögn barnaverndarnefndar og ættleiðingarnefndar, ef því er að skipta, og að fullnægðum &hellip;<sup style="font-size:60%">1)</sup> lögmæltum skilyrðum leysir [sýslumaður]<sup style="font-size:60%">2)</sup> svo fljótt sem auðið er úr því hvort ættleiðingarleyfi verður veitt.<br>
<IMG SRC="hk.jpg" HEIGHT=11 WIDTH=11 alt="" id="G18M2"> Ef [sýslumaður]<sup style="font-size:60%">2)</sup> ákveður að veita leyfi til ættleiðingar gefur hann út leyfisbréf til umsækjenda um ættleiðinguna.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.069.html">L. 69/2006, 6. gr.</a> <sup style="font-size:60%">2)</sup><a href="/altext/stjt/2006.143.html">L. 143/2006, 12. gr.</a> </small></i><br>
<span id="G19"></span><IMG SRC="sk.jpg" HEIGHT=11 WIDTH=11 alt=""> <b>19. gr.</b> <em>Ákvörðun um fyrirhugaða veitingu ættleiðingarleyfis.</em><br>
<IMG SRC="hk.jpg" HEIGHT=11 WIDTH=11 alt="" id="G19M1"> Ef [sýslumaður]<sup style="font-size:60%">1)</sup> ákveður að veita leyfi til ættleiðingar þótt samþykki skv. 7. gr. liggi ekki fyrir eða samþykki hafi verið afturkallað, sbr. 10. gr., skal með sannanlegum hætti tilkynna þeim sem fer með forsjá barns eða sérstökum lögráðamanni það með rökstuddri ákvörðun. Þar skal greina úrlausnarefni, helstu gögn málsins, niðurstöðu og rökstuðning fyrir henni, þar á meðal lagaatriði er niðurstaðan byggist á, og önnur atriði er máli skipta. Enn fremur skal þar greina heimild til að bera ákvörðunina undir dómstóla og málshöfðunarfrest.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 12. gr.</a> </small></i><br>
<span id="G20"></span><IMG SRC="sk.jpg" HEIGHT=11 WIDTH=11 alt=""> <b>20. gr.</b> <em>Synjun umsóknar um ættleiðingu.</em><br>
<IMG SRC="hk.jpg" HEIGHT=11 WIDTH=11 alt="" id="G20M1"> Ef synjað er um ættleiðingu skal það gert með úrskurði. Í úrskurði skal greina úrlausnarefni, helstu gögn málsins, niðurstöðu og rökstuðning fyrir henni, þar á meðal lagaatriði er niðurstaða byggist á, og önnur atriði er máli skipta.<br>
<IMG SRC="hk.jpg" HEIGHT=11 WIDTH=11 alt="" id="G20M2"> [Aðilum máls er heimilt að kæra synjun sýslumanns um ættleiðingu til [ráðherra]<sup style="font-size:60%">1)</sup> innan tveggja mánaða frá dagsetningu úrskurðar.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> <sup style="font-size:60%">2)</sup><a href="/altext/stjt/2006.143.html">L. 143/2006, 14. gr.</a> </small></i><br>
<span id="G21"></span><IMG SRC="sk.jpg" HEIGHT=11 WIDTH=11 alt=""> <b>21. gr.</b> <em>Staðfesting ættleiðingarleyfis þrátt fyrir ágalla.</em><br>
<IMG SRC="hk.jpg" HEIGHT=11 WIDTH=11 alt="" id="G21M1"> [Sýslumaður]<sup style="font-size:60%">1)</sup> getur að ósk þeirra sem málið varðar staðfest með afturvirkum réttaráhrifum ættleiðingarleyfi sem veitt hefur verið án þess að lögmæltra skilyrða hafi verið gætt. Þegar sérstaklega stendur á getur staðfesting átt sér stað eftir andlát kjörbarns eða kjörforeldris.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 12. gr.</a> </small></i><br>
<span id="G21A"></span><IMG SRC="sk.jpg" HEIGHT=11 WIDTH=11 alt=""> <b>[21. gr. a.</b> <em>Tilkynning um málalok.</em><br>
<IMG SRC="hk.jpg" HEIGHT=11 WIDTH=11 alt="" id="G21AM1"> Sýslumaður skal senda umsagnaraðilum skv. 11.&ndash;13. gr. tilkynningu um málalok.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.035.html">L. 35/2018, 2. gr.</a> </small></i><br><br><b>III. kafli.</b> <b>Dómsmál vegna ættleiðingar.</b><br>
<span id="G22"></span><IMG SRC="sk.jpg" HEIGHT=11 WIDTH=11 alt=""> <b>22. gr.</b> <em>Dómsmál vegna ákvörðunar um veitingu ættleiðingarleyfis.</em><br>
<IMG SRC="hk.jpg" HEIGHT=11 WIDTH=11 alt="" id="G22M1"> Þeim sem fer með forsjá barns eða sérstaklega skipuðum lögráðamanni er heimilt að bera ákvörðun [sýslumanns]<sup style="font-size:60%">1)</sup> um veitingu ættleiðingarleyfis skv. 19. gr. undir héraðsdóm innan 30 daga frá því að þeim barst ákvörðunin.<br>
<IMG SRC="hk.jpg" HEIGHT=11 WIDTH=11 alt="" id="G22M2"> Nú er ákvörðun skv. 19. gr. staðfest með úrskurði héraðsdóms og verður þá leyfi til ættleiðingar ekki veitt fyrr en að liðnum fresti til kæru úrskurðar til [Landsréttar].<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G22M3"> Dómsúrskurður um ógildingu ákvörðunar [sýslumanns]<sup style="font-size:60%">1)</sup> skv. 19. gr. er ekki því til fyrirstöðu að hann taki málið upp að nýju að ósk aðila ef aðstæður hafa breyst til muna eða nýjar upplýsingar er skipta verulegu máli hafa komið fram.<br>
<IMG SRC="hk.jpg" HEIGHT=11 WIDTH=11 alt="" id="G22M4"> [Úrskurðir héraðsdómara samkvæmt lögum þessum sæta kæru til Landsréttar og fer um kæranleika og kæru og meðferð kærumála fyrir Landsrétti samkvæmt lögum um meðferð einkamála.<br>
<IMG SRC="hk.jpg" HEIGHT=11 WIDTH=11 alt="" id="G22M5"> Aðrir úrskurðir Landsréttar en mælt er fyrir um í 1. mgr. 167. gr. laga um meðferð einkamála verða ekki kærðir til Hæstaréttar.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 12. gr.</a> <sup style="font-size:60%">2)</sup><a href="/altext/stjt/2016.117.html">L. 117/2016, 63. gr.</a> </small></i><br>
<span id="G23"></span><IMG SRC="sk.jpg" HEIGHT=11 WIDTH=11 alt=""> <b>23. gr.</b> <em>Málskostnaður.</em><br>
<IMG SRC="hk.jpg" HEIGHT=11 WIDTH=11 alt="" id="G23M1"> Stefnandi skal hafa gjafsókn í héraði og [fyrir Landsrétti og]<sup style="font-size:60%">1)</sup> Hæstarétti í dómsmáli vegna ættleiðingar skv. 22. gr.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2016.117.html">L. 117/2016, 64. gr.</a> </small></i><br>
<span id="G24"></span><IMG SRC="sk.jpg" HEIGHT=11 WIDTH=11 alt=""> <b>24. gr.</b> <em>Málsmeðferð o.fl.</em><br>
<IMG SRC="hk.jpg" HEIGHT=11 WIDTH=11 alt="" id="G24M1"> Dómsmál skv. 22. gr. sæta almennri meðferð einkamála með þeim frávikum sem greinir í lögum þessum.<br>
<IMG SRC="hk.jpg" HEIGHT=11 WIDTH=11 alt="" id="G24M2"> Eigi má án leyfis dómara birta almenningi á nokkurn hátt annað af því sem gerst hefur í slíkum málum en úrskurðinn eða dóminn. Brot gegn ákvæði þessu varðar sektum.<br>
<IMG SRC="hk.jpg" HEIGHT=11 WIDTH=11 alt="" id="G24M3"> Nú er úrskurður eða dómur í slíku máli birtur, þar á meðal að tilstuðlan dómsins, og skal þá gæta leyndar á nöfnum og upplýsingum sem bent geti til þess hverjir séu aðilar máls eða hvaða barn úrskurðurinn eða dómurinn varði.<br><br><b>IV. kafli.</b> <b>Réttaráhrif ættleiðingar.</b><br>
<span id="G25"></span><IMG SRC="sk.jpg" HEIGHT=11 WIDTH=11 alt=""> <b>25. gr.</b> <em>Réttaráhrif.</em><br>
<IMG SRC="hk.jpg" HEIGHT=11 WIDTH=11 alt="" id="G25M1"> Við ættleiðingu öðlast kjörbarn sömu réttarstöðu gagnvart kjörforeldrum, ættmennum þeirra og þeim sem eru í kjörsifjum við þá eins og væri það eigið barn kjörforeldra, nema lög mæli annan veg. Frá sama tíma falla niður lagatengsl barnsins við kynforeldra þess, önnur ættmenni og þá sem eru í kjörsifjum við þá, nema lög kveði öðruvísi á.<br>
<IMG SRC="hk.jpg" HEIGHT=11 WIDTH=11 alt="" id="G25M2"> Nú ættleiðir annað hjóna barn hins eða kjörbarn og fær barnið þá réttarstöðu sem væri það eigið barn þeirra hjóna. Sama er ef sá sem er í óvígðri sambúð ættleiðir barn hins.<br><br><b>V. kafli.</b> <b>Upplýsingaskylda kjörforeldra og aðgangur kjörbarns að upplýsingum.</b><br>
<span id="G26"></span><IMG SRC="sk.jpg" HEIGHT=11 WIDTH=11 alt=""> <b>26. gr.</b> <em>Upplýsingaskylda kjörforeldra.</em><br>
<IMG SRC="hk.jpg" HEIGHT=11 WIDTH=11 alt="" id="G26M1"> Kjörforeldrar skulu skýra kjörbarni sínu frá því jafnskjótt og það hefur þroska til að það sé ættleitt. Skal það að jafnaði gert eigi síðar en er barn nær sex ára aldri.<br>
<IMG SRC="hk.jpg" HEIGHT=11 WIDTH=11 alt="" id="G26M2"> Kjörforeldrar eiga rétt á ráðgjöf viðkomandi barnaverndarnefndar við upplýsingagjöf skv. 1. mgr.<br>
<span id="G27"></span><IMG SRC="sk.jpg" HEIGHT=11 WIDTH=11 alt=""> <b>27. gr.</b> <em>Aðgangur kjörbarns að upplýsingum.</em><br>
<IMG SRC="hk.jpg" HEIGHT=11 WIDTH=11 alt="" id="G27M1"> Þegar kjörbarn hefur náð 18 ára aldri á það rétt á að fá tiltækar upplýsingar um það frá [ráðuneytinu]<sup style="font-size:60%">1)</sup> hverjir séu kynforeldrar þess eða fyrri kjörforeldrar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> </small></i><br><br><b>VI. kafli.</b> <b>Ættleiðingar barna erlendis.</b><br>
<span id="G28"></span><IMG SRC="sk.jpg" HEIGHT=11 WIDTH=11 alt=""> <b>28. gr.</b> <em>Framkvæmd Haag-samnings frá 29. maí 1993 um ættleiðingar.</em><br>
<IMG SRC="hk.jpg" HEIGHT=11 WIDTH=11 alt="" id="G28M1"> [Ráðherra]<sup style="font-size:60%">1)</sup> hefur yfirumsjón með framkvæmd Haag-samnings frá 29. maí 1993 um vernd barna og samvinnu varðandi ættleiðingu milli landa. Tekst ráðherra á hendur vegna íslenska ríkisins þau verkefni og skuldbindingar sem hvíla á svonefndu miðstjórnvaldi samkvæmt samningnum.<br>
<IMG SRC="hk.jpg" HEIGHT=11 WIDTH=11 alt="" id="G28M2"> [Ráðherra]<sup style="font-size:60%">1)</sup> getur sett reglugerð sem kveður á um framkvæmd samningsins hér á landi.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> </small></i><br>
<span id="G29"></span><IMG SRC="sk.jpg" HEIGHT=11 WIDTH=11 alt=""> <b>29. gr.</b> <em>Ættleiðingar erlendis.</em><br>
<IMG SRC="hk.jpg" HEIGHT=11 WIDTH=11 alt="" id="G29M1"> Þeim sem búsettir eru hér á landi er óheimilt að ættleiða barn erlendis, nema [sýslumaður]<sup style="font-size:60%">1)</sup> samþykki það með útgáfu forsamþykkis til ættleiðingarinnar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 12. gr.</a> </small></i><br>
<span id="G30"></span><IMG SRC="sk.jpg" HEIGHT=11 WIDTH=11 alt=""> <b>30. gr.</b> <em>Umsókn um forsamþykki.</em><br>
<IMG SRC="hk.jpg" HEIGHT=11 WIDTH=11 alt="" id="G30M1"> Umsókn um forsamþykki til ættleiðingar barns erlendis skal beint til [sýslumanns].<sup style="font-size:60%">1)</sup> Umsókn skal rituð á eyðublað sem [sýslumaður]<sup style="font-size:60%">1)</sup> lætur í té.<br>
<IMG SRC="hk.jpg" HEIGHT=11 WIDTH=11 alt="" id="G30M2"> [Ráðherra]<sup style="font-size:60%">2)</sup> getur mælt fyrir um að með umsókn skv. 1. mgr., eða áður en forsamþykki er gefið út, skuli umsækjendur leggja fram staðfestingu á að þeir hafi sótt námskeið um ættleiðingar erlendra barna. Ráðherra getur sett nánari reglur<sup style="font-size:60%">3)</sup> um inntak þess, skipulagningu og gjaldtöku.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 12. gr.</a> <sup style="font-size:60%">2)</sup><a href="/altext/stjt/2010.162.html">L. 162/2010, 159. gr.</a> <sup style="font-size:60%">3)</sup><a href="https://www.reglugerd.is/reglugerdir/allar/nr/238-2005">Rg. 238/2005</a>. </small></i><br>
<span id="G31"></span><IMG SRC="sk.jpg" HEIGHT=11 WIDTH=11 alt=""> <b>31. gr.</b> <em>Umsögn varðandi umsókn um forsamþykki.</em><br>
<IMG SRC="hk.jpg" HEIGHT=11 WIDTH=11 alt="" id="G31M1"> [Leita skal umsagnar barnaverndarnefndar um umsókn um forsamþykki til að ættleiða erlent barn nema augljóst sé að skilyrði fyrir útgáfu forsamþykkis séu ekki uppfyllt.]<sup style="font-size:60%">1)</sup> [Þó er ekki skylt að leita umsagnar barnaverndarnefndar ef umsækjendur hafa fengið útgefið forsamþykki á síðustu fjórum árum og umsókn þeirra um ættleiðingu er til umfjöllunar hjá erlendu ættleiðingaryfirvaldi nema hagir umsækjenda hafi breyst verulega að mati sýslumanns.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G31M2"> Leita skal umsagnar barnaverndarnefndar varðandi umsókn um forsamþykki í umdæmi þar sem umsækjendur búa.<br>
<IMG SRC="hk.jpg" HEIGHT=11 WIDTH=11 alt="" id="G31M3"> Enn fremur má leita umsagnar ættleiðingarnefndar til viðbótar umsögn barnaverndarnefndar ef ástæða þykir til, sbr. 17. gr.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.069.html">L. 69/2006, 7. gr.</a> <sup style="font-size:60%">2)</sup><a href="/altext/stjt/2008.051.html">L. 51/2008, 1. gr.</a> </small></i><br>
<span id="G32"></span><IMG SRC="sk.jpg" HEIGHT=11 WIDTH=11 alt=""> <b>32. gr.</b> <em>Útgáfa forsamþykkis.</em><br>
<IMG SRC="hk.jpg" HEIGHT=11 WIDTH=11 alt="" id="G32M1"> Að fenginni umsögn barnaverndarnefndar og ættleiðingarnefndar, ef því er að skipta, og að uppfylltum &hellip;<sup style="font-size:60%">1)</sup> lögmæltum skilyrðum tekur [sýslumaður]<sup style="font-size:60%">2)</sup> afstöðu til umsóknar um forsamþykki svo fljótt sem föng eru á.<br>
<IMG SRC="hk.jpg" HEIGHT=11 WIDTH=11 alt="" id="G32M2"> Í forsamþykki skal m.a. koma fram að væntanlegir kjörforeldrar teljist hæfir til að ættleiða barn frá tilteknu erlendu ríki, að væntanlegt kjörbarn fái landvist hér á landi til frambúðar og að íslensk stjórnvöld taki ábyrgð á barninu frá þeim tíma sem það yfirgefur heimaland sitt eins og væri það íslenskur ríkisborgari.<br>
<IMG SRC="hk.jpg" HEIGHT=11 WIDTH=11 alt="" id="G32M3"> [Forsamþykki skal ekki gilda lengur en í þrjú ár frá útgáfudegi.]<sup style="font-size:60%">3)</sup> [Heimilt er þó að framlengja gildistíma forsamþykkis einu sinni í allt að 12 mánuði ef sérstaklega stendur á.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G32M4"> [Sýslumanni]<sup style="font-size:60%">2)</sup> er heimilt að afturkalla forsamþykki, enda telji hann að aðstæður umsækjenda hafi breyst verulega frá útgáfu þess eða upplýsingar er máli skipta hafi reynst rangar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.069.html">L. 69/2006, 8. gr.</a> <sup style="font-size:60%">2)</sup><a href="/altext/stjt/2006.143.html">L. 143/2006, 12. gr.</a> <sup style="font-size:60%">3)</sup><a href="/altext/stjt/2008.051.html">L. 51/2008, 2. gr.</a> </small></i><br>
<span id="G33"></span><IMG SRC="sk.jpg" HEIGHT=11 WIDTH=11 alt=""> <b>33. gr.</b> <em>Synjun um forsamþykki.</em><br>
<IMG SRC="hk.jpg" HEIGHT=11 WIDTH=11 alt="" id="G33M1"> Ef synjað er um forsamþykki skal það gert með úrskurði á sama hátt og greinir í 20. gr.<br>
<IMG SRC="hk.jpg" HEIGHT=11 WIDTH=11 alt="" id="G33M2"> [Aðilum máls er heimilt að kæra synjun sýslumanns um forsamþykki til [ráðherra]<sup style="font-size:60%">1)</sup> innan tveggja mánaða frá dagsetningu úrskurðar.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> <sup style="font-size:60%">2)</sup><a href="/altext/stjt/2006.143.html">L. 143/2006, 15. gr.</a> </small></i><br>
<span id="G34"></span><IMG SRC="sk.jpg" HEIGHT=11 WIDTH=11 alt=""> <b>34. gr.</b> <em>Ættleiðingarfélög.</em><br>
<IMG SRC="hk.jpg" HEIGHT=11 WIDTH=11 alt="" id="G34M1"> [Ráðherra]<sup style="font-size:60%">1)</sup> löggildir félög til að hafa milligöngu um ættleiðingar barna erlendis.<br>
<IMG SRC="hk.jpg" HEIGHT=11 WIDTH=11 alt="" id="G34M2"> Löggilding skal vera tímabundin og skal í löggildingarskjali greint til hvaða erlendra ríkja hún taki.<br>
<IMG SRC="hk.jpg" HEIGHT=11 WIDTH=11 alt="" id="G34M3"> [Ráðherra]<sup style="font-size:60%">1)</sup> setur reglur<sup style="font-size:60%">2)</sup> um skilyrði fyrir löggildingu ættleiðingarfélaga og hefur eftirlit með starfsemi þeirra. Ráðherra getur afturkallað löggildingu ef félag fullnægir ekki lengur skilyrðum fyrir henni.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/453-2009">Rg. 453/2009</a>, sbr. <a href="https://www.reglugerd.is/reglugerdir/allar/nr/123-2011">123/2011</a>. </small></i><br>
<span id="G35"></span><IMG SRC="sk.jpg" HEIGHT=11 WIDTH=11 alt=""> <b>35. gr.</b> <em>Milliganga um ættleiðingar.</em><br>
<IMG SRC="hk.jpg" HEIGHT=11 WIDTH=11 alt="" id="G35M1"> Löggilt ættleiðingarfélög ein mega hafa milligöngu um ættleiðingar. Með milligöngu um ættleiðingar er átt við starfsemi sem hefur þann megintilgang að koma á sambandi milli þeirra sem óska eftir að ættleiða erlent barn og stjórnvalda og annarra opinberra aðila og löggiltra ættleiðingarfélaga í heimalandi barns og að öðru leyti að láta í té það liðsinni sem nauðsynlegt er til þess að af lögmætri ættleiðingu geti orðið.<br>
<IMG SRC="hk.jpg" HEIGHT=11 WIDTH=11 alt="" id="G35M2"> [Ráðherra]<sup style="font-size:60%">1)</sup> getur sett reglur<sup style="font-size:60%">2)</sup> um að þeim sem óska eftir að ættleiða erlent barn sé skylt að leita milligöngu um ættleiðinguna hjá félagi sem hefur löggildingu skv. 34. gr.<br>
<IMG SRC="hk.jpg" HEIGHT=11 WIDTH=11 alt="" id="G35M3"> Starfsemi er varðar ættleiðingar erlendra barna skal ávallt hafa að leiðarljósi það sem telja verður að sé barni til gagns og má ekki verða neinum fjárhagslega eða á annan hátt til óhæfilegs ávinnings.<br>
<IMG SRC="hk.jpg" HEIGHT=11 WIDTH=11 alt="" id="G35M4"> Brot gegn ákvæðum þessarar greinar varðar sektum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/238-2005">Rg. 238/2005</a>. </small></i><br><br><b>VII. kafli.</b> <b>Lögsögureglur o.fl.</b><br>
<span id="G36"></span><IMG SRC="sk.jpg" HEIGHT=11 WIDTH=11 alt=""> <b>36. gr.</b> <em>Lögsaga í ættleiðingarmálum.</em><br>
<IMG SRC="hk.jpg" HEIGHT=11 WIDTH=11 alt="" id="G36M1"> Manni sem búsettur er hér á landi er einungis heimilt að ættleiða barn samkvæmt ákvæðum þessara laga.<br>
<span id="G37"></span><IMG SRC="sk.jpg" HEIGHT=11 WIDTH=11 alt=""> <b>37. gr.</b> <em>Umsókn manns er býr erlendis um leyfi til ættleiðingar.</em><br>
<IMG SRC="hk.jpg" HEIGHT=11 WIDTH=11 alt="" id="G37M1"> Manni sem búsettur er erlendis er einungis heimilt að ættleiða barn samkvæmt ákvæðum laga þessara ef hann eða maki hans eru íslenskir ríkisborgarar og geta sökum þess ekki fengið leyfi til ættleiðingar í landi þar sem hann býr, enda megi ætla að íslenskt ættleiðingarleyfi verði metið gilt þar sem hann er búsettur.<br>
<IMG SRC="hk.jpg" HEIGHT=11 WIDTH=11 alt="" id="G37M2"> [Sýslumaður]<sup style="font-size:60%">1)</sup> getur einnig heimilað að umsókn um ættleiðingarleyfi verði tekin til meðferðar hér á landi vegna sérstakra tengsla umsækjenda við landið.<br>
<IMG SRC="hk.jpg" HEIGHT=11 WIDTH=11 alt="" id="G37M3"> Ákvæði 1. og 2. mgr. gilda þó ekki um ættleiðingar sem fram fara samkvæmt Haag-samningi frá 29. maí 1993 um vernd barna og samvinnu varðandi ættleiðingu milli landa.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 12. gr.</a> </small></i><br>
<span id="G38"></span><IMG SRC="sk.jpg" HEIGHT=11 WIDTH=11 alt=""> <b>38. gr.</b> <em>Réttaráhrif ættleiðinga barna erlendis.</em><br>
<IMG SRC="hk.jpg" HEIGHT=11 WIDTH=11 alt="" id="G38M1"> Ef forsamþykki hefur verið gefið út samkvæmt ákvæðum þessara laga gildir ættleiðing sem veitt hefur verið erlendis á grundvelli þess hér á landi.<br>
<IMG SRC="hk.jpg" HEIGHT=11 WIDTH=11 alt="" id="G38M2"> [Sýslumaður]<sup style="font-size:60%">1)</sup> getur ákveðið að réttaráhrif ættleiðingar barns sem veitt hefur verið erlendis verði þau sömu og ættleiðingar sem heimiluð hefur verið hér á landi.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 12. gr.</a> </small></i><br>
<span id="G39"></span><IMG SRC="sk.jpg" HEIGHT=11 WIDTH=11 alt=""> <b>39. gr.</b> <em>Erlend ættleiðing sem andstæð er grunnreglum íslenskra laga.</em><br>
<IMG SRC="hk.jpg" HEIGHT=11 WIDTH=11 alt="" id="G39M1"> Ættleiðing sem fram fer erlendis er ekki gild hér á landi ef hún gengur í berhögg við grunnreglur íslensks réttar (allsherjarreglu).<br>
<span id="G40"></span><IMG SRC="sk.jpg" HEIGHT=11 WIDTH=11 alt=""> <b>40. gr.</b> <em>Frávik vegna þjóðréttarsamninga.</em><br>
<IMG SRC="hk.jpg" HEIGHT=11 WIDTH=11 alt="" id="G40M1"> [Ráðherra]<sup style="font-size:60%">1)</sup> getur ákveðið að víkja megi frá einstökum ákvæðum laga þessara ef það er talið nauðsynlegt til að fullnægja skyldum sem Ísland hefur bundist eða kann að bindast með þjóðréttarsamningum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> </small></i><br><br><b>VIII. kafli.</b> <b>Stjórnvaldsreglur, gildistaka, brottfall laga og lagaskil.</b><br>
<span id="G41"></span><IMG SRC="sk.jpg" HEIGHT=11 WIDTH=11 alt=""> <b>41. gr.</b> <em>Stjórnvaldsreglur.</em><br>
<IMG SRC="hk.jpg" HEIGHT=11 WIDTH=11 alt="" id="G41M1"> [Ráðherra]<sup style="font-size:60%">1)</sup> getur sett nánari ákvæði um framkvæmd laga þessara í reglugerð,<sup style="font-size:60%">2)</sup> [þar á meðal um þau skilyrði sem umsækjendur þurfa að uppfylla].<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/238-2005">Rg. 238/2005</a>, sbr. <a href="https://www.reglugerd.is/reglugerdir/allar/nr/470-2007">470/2007</a>, <a href="https://www.reglugerd.is/reglugerdir/allar/nr/821-2007">821/2007</a> og <a href="https://www.reglugerd.is/reglugerdir/allar/nr/996-2009">996/2009</a>. <a href="https://www.reglugerd.is/reglugerdir/allar/nr/453-2009">Rg. 453/2009</a>, sbr. <a href="https://www.reglugerd.is/reglugerdir/allar/nr/123-2011">123/2011</a>. <a href="https://www.reglugerd.is/reglugerdir/allar/nr/1264-2011">Rg. 1264/2011</a>, sbr. <a href="https://www.reglugerd.is/reglugerdir/allar/nr/1152-2014">1152/2014</a>. <sup style="font-size:60%">3)</sup><a href="/altext/stjt/2006.069.html">L. 69/2006, 9. gr.</a> </small></i><br>
<span id="G42"></span><IMG SRC="sk.jpg" HEIGHT=11 WIDTH=11 alt=""> <b>42. gr.</b> <em>Gildistaka og brottfallin lög.</em><br>
<IMG SRC="hk.jpg" HEIGHT=11 WIDTH=11 alt="" id="G42M1"> Lög þessi taka gildi þegar sex mánuðir eru liðnir frá birtingu þeirra.<br>
<IMG SRC="hk.jpg" HEIGHT=11 WIDTH=11 alt="" id="G42M2"> <a href="http://www.althingi.is/altext/stjt/1999.130.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br>
<span id="G43"></span><IMG SRC="sk.jpg" HEIGHT=11 WIDTH=11 alt=""> <b>43. gr.</b> <em>Lagaskil.</em><br>
<IMG SRC="hk.jpg" HEIGHT=11 WIDTH=11 alt="" id="G43M1"> Úr ættleiðingarumsóknum og umsóknum um forsamþykki sem borist hafa [ráðuneytinu]<sup style="font-size:60%">1)</sup> fyrir gildistöku laga þessara skal leysa samkvæmt <a href="1978015.html">lögum nr. 15/1978</a>. Ef umsækjendur óska þess er þó heimilt að beita reglum þessara laga.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 159. gr.</a> </small></i><br><br></body></html>
