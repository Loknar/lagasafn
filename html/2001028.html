<!DOCTYPE html>
<html><head>
<title>2001  nr. 28  7. maí/ Lög um rafrænar undirskriftir</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. nóvember 2017.&nbsp;&nbsp;Útgáfa 147.&nbsp;&nbsp;Prenta í <a href="/lagasafn/pdf/147/2001028.pdf">tveimur dálkum</a>.</small>
</small><hr>
<h2> Lög um rafrænar undirskriftir </h2><p style='text-align:center'><strong>2001  nr. 28  7. maí</strong></p><hr>
<a href="http://www.althingi.is//dba-bin/ferill.pl?ltg=126&amp;mnr=524"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/126/s/0820.html"><i>Frumvarp til laga.</i></a><br>
<br>
<small><b>Tóku gildi 16. maí 2001.</b> <em>EES-samningurinn:</em> XI. viðauki tilskipun 1999/93/EB.  <em>Breytt með </em>
<a href="/altext/stjt/2003.072.html">l. 72/2003</a> (tóku gildi 10. apríl 2003), 
<a href="/altext/stjt/2005.062.html">l. 62/2005</a> (tóku gildi 1. júlí 2005), 
<a href="/altext/stjt/2007.034.html">l. 34/2007</a> (tóku gildi 30. mars 2007), 
<a href="/altext/stjt/2009.098.html">l. 98/2009</a> (tóku gildi 1. okt. 2009 nema 69. og 70. gr. sem tóku gildi 1. jan. 2010), 
<a href="/altext/stjt/2011.126.html">l. 126/2011</a> (tóku gildi 30. sept. 2011) og 
<a href="/altext/stjt/2013.125.html">l. 125/2013</a> (tóku gildi 31. des. 2013). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>ferðamála-, iðnaðar- og nýsköpunarráðherra</b> eða <b>atvinnuvega- og nýsköpunarráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2017015.html">hér.</a><hr><br><b>I. kafli.</b> <b>Markmið og gildissvið.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Markmið.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Markmið laga þessara er að kveða á um réttaráhrif rafrænna undirskrifta og stuðla að öruggri og árangursríkri notkun þeirra með því að mæla fyrir um kröfur til fullgildra rafrænna undirskrifta, fullgildra vottorða og starfsemi vottunaraðila sem gefa út slík vottorð.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Gildissvið.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Lög þessi gilda um rafrænar undirskriftir og starfsemi vottunaraðila með staðfestu á Íslandi.<br>
<IMG SRC="hk.jpg" HEIGHT=11 WIDTH=11 alt="" id="G2M2"> [Ráðherra]<sup style="font-size:60%">1)</sup> fer með yfirstjórn mála samkvæmt lögum þessum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 320. gr.</a> </small></i><br><br><b>II. kafli.</b> <b>Skilgreiningar, réttaráhrif og vernd persónuupplýsinga.</b><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Orðskýringar.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Í lögum þessum merkir:
<br>&nbsp;&nbsp;&nbsp;<span id="G3M1L1">1.</span> <i>Rafræn undirskrift:</i> Gögn í rafrænu formi sem fylgja eða tengjast rökrænt öðrum rafrænum gögnum og eru notuð til að sannprófa frá hverjum hin síðarnefndu gögn stafa.<br>&nbsp;&nbsp;&nbsp;<span id="G3M1L2">2.</span> <i>Útfærð rafræn undirskrift:</i> Rafræn undirskrift sem:<br>&nbsp;&nbsp;&nbsp;<span id="G3M1L3">a.</span> tengist undirritanda einum,<br>&nbsp;&nbsp;&nbsp;<span id="G3M1L4">b.</span> er til þess fallin að bera kennsl á undirritanda,<br>&nbsp;&nbsp;&nbsp;<span id="G3M1L5">c.</span> er gerð með aðferð sem er eingöngu á forræði undirritanda og<br>&nbsp;&nbsp;&nbsp;<span id="G3M1L6">d.</span> er tengd gögnum á þann hátt að hvers konar breyting á þeim eftir undirritun er greinileg.<br>&nbsp;&nbsp;&nbsp;<span id="G3M1L7">3.</span> <i>Fullgild rafræn undirskrift:</i> Útfærð rafræn undirskrift sem er studd fullgildu vottorði og gerð með öruggum undirskriftarbúnaði.<br>&nbsp;&nbsp;&nbsp;<span id="G3M1L8">4.</span> <i>Undirritandi:</i> Sá sem hefur forræði yfir undirskriftarbúnaði og kemur fram fyrir eigin hönd eða fyrir hönd annars einstaklings eða lögpersónu.<br>&nbsp;&nbsp;&nbsp;<span id="G3M1L9">5.</span> <i>Undirskriftargögn:</i> Einstök gögn, svo sem kótar eða einkalykill dulritunar, sem undirritandi notar til að mynda rafræna undirskrift.<br>&nbsp;&nbsp;&nbsp;<span id="G3M1L10">6.</span> <i>Undirskriftarbúnaður:</i> Hugbúnaður eða vélbúnaður sem notaður er til að mynda rafræna undirskrift með hjálp undirskriftargagna.<br>&nbsp;&nbsp;&nbsp;<span id="G3M1L11">7.</span> <i>Öruggur undirskriftarbúnaður:</i> Undirskriftarbúnaður sem fullnægir skilyrðum sem kveðið er á um í 8. og 9. gr. laga þessara.<br>&nbsp;&nbsp;&nbsp;<span id="G3M1L12">8.</span> <i>Sannprófunargögn:</i> Gögn, svo sem kótar eða dreifilykill dulritunar, sem notuð eru til að sannreyna rafræna undirskrift.<br>&nbsp;&nbsp;&nbsp;<span id="G3M1L13">9.</span> <i>Sannprófunarbúnaður:</i> Hugbúnaður eða vélbúnaður sem notaður er til að sannreyna rafræna undirskrift með hjálp sannprófunargagna.<br>&nbsp;&nbsp;&nbsp;<span id="G3M1L14">10.</span> <i>Vottorð:</i> Vottorð á rafrænu formi sem tengir sannprófunargögn við undirritanda og staðfestir hver hann er.<br>&nbsp;&nbsp;&nbsp;<span id="G3M1L15">11.</span> <i>Fullgilt vottorð:</i> Vottorð sem hefur að geyma upplýsingar sem kveðið er á um í 7. gr. og er gefið út af vottunaraðila sem fullnægir skilyrðum V. kafla laga þessara.<br>&nbsp;&nbsp;&nbsp;<span id="G3M1L16">12.</span> <i>Vottunaraðili:</i> Aðili sem gefur út vottorð eða veitir aðra þjónustu í tengslum við rafrænar undirskriftir.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Réttaráhrif rafrænna undirskrifta.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> Ef undirskrift er skilyrði réttaráhrifa samkvæmt lögum, stjórnvaldsfyrirmælum eða af öðrum orsökum fullnægir fullgild rafræn undirskrift ætíð slíku skilyrði.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Ákvæði 1. mgr. er því ekki til fyrirstöðu að aðrar rafrænar undirskriftir en þar greinir geti uppfyllt skilyrði um undirskrift samkvæmt lögum, stjórnvaldsfyrirmælum eða af öðrum orsökum.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Vernd persónuupplýsinga.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> Vottunaraðila sem gefur út vottorð til almennings er eingöngu heimilt að safna persónuupplýsingum beint frá þeim sem upplýsingarnar varða eða með ótvíræðu samþykki hans. Aðeins má safna upplýsingunum eða nota þær í þeim mæli sem nauðsynlegt er til útgáfu eða viðhalds á vottorði nema til komi ótvírætt samþykki þess sem upplýsingarnar varða.<br>
<IMG SRC="hk.jpg" HEIGHT=11 WIDTH=11 alt="" id="G5M2"> Um meðferð vottunaraðila á persónuupplýsingum og eftirlit með henni fer samkvæmt lögum um persónuvernd og meðferð persónuupplýsinga. Vottunaraðilar eru tilkynningarskyldir samkvæmt þeim lögum.<br><br><b>III. kafli.</b> <b>Fullgild vottorð.</b><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Fullgilt vottorð.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Ekki má nota heitið &bdquo;fullgilt vottorð&ldquo; eða önnur heiti sem gefa til kynna að um fullgilt vottorð sé að ræða nema vottorð uppfylli ákvæði 7. gr. og sé gefið út af vottunaraðila sem uppfyllir ákvæði V. kafla laga þessara.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Innihald fullgilds vottorðs.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Fullgilt vottorð skal hafa að geyma eftirfarandi upplýsingar og gögn:
<br>&nbsp;&nbsp;&nbsp;<span id="G7M1L1">1.</span> Vísbendingu um að vottorðið sé gefið út sem fullgilt vottorð.<br>&nbsp;&nbsp;&nbsp;<span id="G7M1L2">2.</span> Upplýsingar um deili á vottunaraðila og hvar hann hefur staðfestu.<br>&nbsp;&nbsp;&nbsp;<span id="G7M1L3">3.</span> Nafn undirritanda eða dulnefni. Noti undirritandi dulnefni skal koma skýrt fram að um dulnefni sé að ræða.<br>&nbsp;&nbsp;&nbsp;<span id="G7M1L4">4.</span> Frekari upplýsingar um undirritanda ef þær eru nauðsynlegar vegna tilgangs vottorðsins.<br>&nbsp;&nbsp;&nbsp;<span id="G7M1L5">5.</span> Sannprófunargögn sem svara til þeirra undirskriftargagna sem undirritandi hefur forræði yfir.<br>&nbsp;&nbsp;&nbsp;<span id="G7M1L6">6.</span> Upphaf og lok gildistíma vottorðsins.<br>&nbsp;&nbsp;&nbsp;<span id="G7M1L7">7.</span> Auðkenniskóta vottorðsins.<br>&nbsp;&nbsp;&nbsp;<span id="G7M1L8">8.</span> Útfærða rafræna undirskrift vottunaraðilans sem gefur vottorðið út.<br>&nbsp;&nbsp;&nbsp;<span id="G7M1L9">9.</span> Upplýsingar um takmarkanir á gildissviði og á fjárhæð viðskipta sem unnt er að nota vottorðið til, séu slíkar takmarkanir fyrir hendi.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Ráðherra getur sett nánari fyrirmæli um þær upplýsingar sem fullgild vottorð skulu hafa að geyma í reglugerð.<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/780-2011">Rg. 780/2011</a>. </small></i><br><br><b>IV. kafli.</b> <b>Öruggur undirskriftarbúnaður.</b><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Kröfur.</em><br>
<IMG SRC="hk.jpg" HEIGHT=11 WIDTH=11 alt="" id="G8M1"> Öruggur undirskriftarbúnaður skal tryggja að undirskriftargögnin:
<br>&nbsp;&nbsp;&nbsp;<span id="G8M1L1">a.</span> geti eingöngu komið einu sinni fram,<br>&nbsp;&nbsp;&nbsp;<span id="G8M1L2">b.</span> verði með hliðsjón af eðlilegum öryggiskröfum ekki brotin upp og<br>&nbsp;&nbsp;&nbsp;<span id="G8M1L3">c.</span> séu varin með fullnægjandi hætti gegn notkun annarra en undirritanda.<br>
<IMG SRC="hk.jpg" HEIGHT=11 WIDTH=11 alt="" id="G8M2"> Öruggur undirskriftarbúnaður skal einnig tryggja leynd undirskriftargagnanna með fullnægjandi hætti og að rafræn undirskrift sé varin gegn fölsun.<br>
<IMG SRC="hk.jpg" HEIGHT=11 WIDTH=11 alt="" id="G8M3"> Ekki skal vera unnt að nota öruggan undirskriftarbúnað til að breyta þeim gögnum sem undirrita á eða hindra að undirritandi geti séð gögnin fyrir undirritun.<br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>Viðurkenning.</em><br>
<IMG SRC="hk.jpg" HEIGHT=11 WIDTH=11 alt="" id="G9M1"> Kröfum til undirskriftarbúnaðar skv. 8. gr. skal teljast fullnægt þegar:
<br>&nbsp;&nbsp;&nbsp;<span id="G9M1L1">a.</span> þar til bær aðili hefur staðfest að hann uppfylli kröfur 8. gr.; [ráðherra]<sup style="font-size:60%">1)</sup> getur í reglugerð<sup style="font-size:60%">2)</sup> kveðið á um þá aðila sem veitt geta slíka staðfestingu, eða<br>&nbsp;&nbsp;&nbsp;<span id="G9M1L2">b.</span> þar til bær aðili á Evrópska efnahagssvæðinu [eða í aðildarríki stofnsamnings Fríverslunarsamtaka Evrópu]<sup style="font-size:60%">3)</sup> hefur viðurkennt hann.<br>
<IMG SRC="hk.jpg" HEIGHT=11 WIDTH=11 alt="" id="G9M2"> Líta skal svo á að undirskriftarbúnaður teljist öruggur skv. 8. gr. ef hann er í samræmi við staðla sem framkvæmdastjórn Evrópusambandsins hefur sett um slíkan búnað og birtir hafa verið í Stjórnartíðindum Evrópubandalagsins.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 320. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/780-2011">Rg. 780/2011</a>. <sup style="font-size:60%">3)</sup><a href="/altext/stjt/2003.072.html">L. 72/2003, 54. gr.</a> </small></i><br><br><b>V. kafli.</b> <b>Kröfur til vottunaraðila sem gefa út fullgild vottorð.</b><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Kröfur til starfseminnar.</em><br>
<IMG SRC="hk.jpg" HEIGHT=11 WIDTH=11 alt="" id="G10M1"> Vottunaraðili sem gefur út fullgild vottorð skal í starfsemi sinni fullnægja þeim kröfum sem nauðsynlegar eru til að tryggja örugga og áreiðanlega útgáfu vottorða.<br>
<IMG SRC="hk.jpg" HEIGHT=11 WIDTH=11 alt="" id="G10M2"> Vottunaraðili skal í þessu skyni:
<br>&nbsp;&nbsp;&nbsp;<span id="G10M2L1">a.</span> viðhafa vandaðar stjórnunar- og starfsaðferðir,<br>&nbsp;&nbsp;&nbsp;<span id="G10M2L2">b.</span> hafa starfsfólk sem býr yfir þeirri sérfræðiþekkingu, reynslu og hæfni sem nauðsynleg er fyrir starfsemina og<br>&nbsp;&nbsp;&nbsp;<span id="G10M2L3">c.</span> hafa nægjanlegt fjármagn til að stunda starfsemina með hliðsjón af þeim kröfum sem gerðar eru í lögum þessum.<br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b> <em>Kerfi og búnaður.</em><br>
<IMG SRC="hk.jpg" HEIGHT=11 WIDTH=11 alt="" id="G11M1"> Vottunaraðili skal í starfsemi sinni nota áreiðanleg kerfi og búnað sem eru varin gegn breytingum og tryggja öryggi dulritunar og tæknilegt öryggi.<br>
<IMG SRC="hk.jpg" HEIGHT=11 WIDTH=11 alt="" id="G11M2"> Ákvæðum 1. mgr. telst fullnægt ef vottunaraðilinn notar kerfi og búnað sem viðurkennd eru skv. 9. gr.<br>
<IMG SRC="hk.jpg" HEIGHT=11 WIDTH=11 alt="" id="G11M3"> Vottunaraðilinn skal grípa til aðgerða til að hindra möguleika á fölsun vottorða. Í þeim tilvikum sem vottunaraðilinn býr til undirskriftargögn skal hann tryggja leynd við framleiðsluna.<br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b> <em>Skráningar- og afturköllunarþjónusta.</em><br>
<IMG SRC="hk.jpg" HEIGHT=11 WIDTH=11 alt="" id="G12M1"> Vottunaraðili sem gefur út fullgild vottorð skal koma á fót og starfrækja hraðvirkt og öruggt kerfi fyrir skráningu og afturköllun á vottorðum. Þá skal hann tryggja að unnt sé að sjá nákvæmlega hvenær vottorð tók gildi og hvenær það var afturkallað. Upplýsingar um takmarkanir á gildi vottorða skulu einnig liggja fyrir, sbr. 9. tölul. 1. mgr. 7. gr.<br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b> <em>Kennsl borin á undirritanda.</em><br>
<IMG SRC="hk.jpg" HEIGHT=11 WIDTH=11 alt="" id="G13M1"> Vottunaraðili sem gefur út fullgild vottorð skal sannreyna með viðeigandi hætti deili á undirritanda og aðrar frekari upplýsingar um hann.<br>
<IMG SRC="hk.jpg" HEIGHT=11 WIDTH=11 alt="" id="G13M2"> Upplýsingar um aðferðir þær sem notaðar eru skv. 1. mgr. skulu aðgengilegar almenningi.<br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b> <em>Geymsla upplýsinga.</em><br>
<IMG SRC="hk.jpg" HEIGHT=11 WIDTH=11 alt="" id="G14M1"> Vottunaraðili sem gefur út fullgild vottorð skal geyma allar viðeigandi upplýsingar um vottorðið í hæfilega langan tíma.<br>
<IMG SRC="hk.jpg" HEIGHT=11 WIDTH=11 alt="" id="G14M2"> Vottunaraðilinn skal nota áreiðanleg kerfi við geymslu á vottorðum þannig að:
<br>&nbsp;&nbsp;&nbsp;<span id="G14M2L1">a.</span> enginn geti gert breytingar eða viðbætur á vottorðum nema þeir sem til þess hafa sérstaka heimild,<br>&nbsp;&nbsp;&nbsp;<span id="G14M2L2">b.</span> unnt sé að athuga hvort upplýsingar eru réttar,<br>&nbsp;&nbsp;&nbsp;<span id="G14M2L3">c.</span> vottorð sé eingöngu aðgengilegt almenningi ef undirritandi hefur samþykkt það sérstaklega og<br>&nbsp;&nbsp;&nbsp;<span id="G14M2L4">d.</span> hugsanlegar tæknilegar breytingar, sem geta stefnt öryggiskröfum í hættu, séu sýnilegar þeim sem starfrækja kerfið.<br>
<IMG SRC="hk.jpg" HEIGHT=11 WIDTH=11 alt="" id="G14M3"> Vottorðin skulu geymd þannig að unnt sé að sannprófa þau.<br>
<IMG SRC="hk.jpg" HEIGHT=11 WIDTH=11 alt="" id="G14M4"> Vottunaraðilanum er ekki heimilt að geyma eða afrita undirskriftargögn undirritanda.<br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b> <em>Upplýsingar um skilmála, takmarkanir o.fl.</em><br>
<IMG SRC="hk.jpg" HEIGHT=11 WIDTH=11 alt="" id="G15M1"> Áður en vottunaraðili gerir samning um útgáfu fullgilds vottorðs skal hann upplýsa undirritanda skriflega og með varanlegum hætti um:
<br>&nbsp;&nbsp;&nbsp;<span id="G15M1L1">a.</span> skilmála og takmarkanir á notkun vottorðsins,<br>&nbsp;&nbsp;&nbsp;<span id="G15M1L2">b.</span> valfrjáls faggildingarkerfi sem starfrækt eru og<br>&nbsp;&nbsp;&nbsp;<span id="G15M1L3">c.</span> meðferð kvartana og úrlausn deilumála.<br>
<IMG SRC="hk.jpg" HEIGHT=11 WIDTH=11 alt="" id="G15M2"> Upplýsingar skv. 1. mgr. má senda rafrænt, enda séu þær á læsilegu formi og á auðskiljanlegu máli. Þessar upplýsingar skulu, eftir því sem við á, vera aðgengilegar þriðja aðila sem treystir á vottorð og óskar eftir þeim.<br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b> <em>Nánari reglur.</em><br>
<IMG SRC="hk.jpg" HEIGHT=11 WIDTH=11 alt="" id="G16M1"> [Ráðherra]<sup style="font-size:60%">1)</sup> er heimilt að setja nánari fyrirmæli í reglugerð<sup style="font-size:60%">2)</sup> um kröfur til vottunaraðila sem gefa út fullgild vottorð skv. V. kafla laga þessara.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 320. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/780-2011">Rg. 780/2011</a>. </small></i><br><br><b>VI. kafli.</b> <b>Skaðabótaábyrgð.</b><br>
<span id="G17"></span><IMG SRC="sk.jpg" HEIGHT=11 WIDTH=11 alt=""> <b>17. gr.</b>  Vottunaraðili sem gefur út fullgilt vottorð til almennings eða ábyrgist gagnvart almenningi slíkt vottorð útgefið af öðrum er bótaskyldur vegna tjóns þess sem treystir á vottorð með eðlilegum hætti, að því er varðar:
<br>&nbsp;&nbsp;&nbsp;<span id="G17M1L1">a.</span> að upplýsingar í vottorði hafi verið réttar þegar það var gefið út,<br>&nbsp;&nbsp;&nbsp;<span id="G17M1L2">b.</span> að vottorð hafi að geyma allar þær upplýsingar sem kveðið er á um í 7. gr.,<br>&nbsp;&nbsp;&nbsp;<span id="G17M1L3">c.</span> að undirritandi hafi við útgáfu vottorðs haft undir höndum undirskriftargögn sem svara til þeirra sannprófunargagna sem koma fram í vottorði,<br>&nbsp;&nbsp;&nbsp;<span id="G17M1L4">d.</span> að tiltekin undirskriftargögn svari eingöngu til tiltekinna sannprófunargagna og að tiltekin sannprófunargögn svari eingöngu til tiltekinna undirskriftargagna þegar vottunaraðili býr bæði gögnin til eða<br>&nbsp;&nbsp;&nbsp;<span id="G17M1L5">e.</span> að vottorð sé réttilega skráð í afturköllunarlista skv. 12. gr.<br>
<IMG SRC="hk.jpg" HEIGHT=11 WIDTH=11 alt="" id="G17M2"> Vottunaraðili er ekki skaðabótaskyldur skv. 1. mgr. ef hann sannar að tjón verði ekki rakið til sakar hans.<br>
<IMG SRC="hk.jpg" HEIGHT=11 WIDTH=11 alt="" id="G17M3"> Ef notkun vottorðs er andstæð takmörkunum á gildissviði þess eða á fjárhæð viðskipta og mögulegt er að kynna sér slíkar takmarkanir er vottunaraðili ekki skaðabótaskyldur vegna þess tjóns sem stafar af slíkri notkun.<br><br><b>VII. kafli.</b> <b>Eftirlit með vottunaraðilum sem gefa út fullgild vottorð.</b><br>
<span id="G18"></span><IMG SRC="sk.jpg" HEIGHT=11 WIDTH=11 alt=""> <b>18. gr.</b> <em>Eftirlit.</em><br>
<IMG SRC="hk.jpg" HEIGHT=11 WIDTH=11 alt="" id="G18M1"> [Neytendastofa]<sup style="font-size:60%">1)</sup> skal hafa eftirlit með því að starfsemi vottunaraðila sem gefa út fullgild vottorð sé í samræmi við ákvæði laga þessara og reglna settra á grundvelli þeirra, sbr. þó 2. mgr. 5. gr.<br>
<IMG SRC="hk.jpg" HEIGHT=11 WIDTH=11 alt="" id="G18M2"> [Neytendastofa]<sup style="font-size:60%">1)</sup> getur bannað starfsemi og aðstæður sem stríða gegn ákvæðum laga þessara og reglna settra á grundvelli þeirra. Þá er heimilt að setja skilyrði fyrir áframhaldandi starfsemi og veita fresti til að fullnægja slíkum skilyrðum.<br>
<IMG SRC="hk.jpg" HEIGHT=11 WIDTH=11 alt="" id="G18M3"> [Neytendastofa]<sup style="font-size:60%">1)</sup> getur krafist þess að fram fari endurskoðun á kerfi, búnaði og starfsskipulagi vottunaraðila sem gefa út fullgild vottorð (endurskoðun upplýsingatækni). [Neytendastofa]<sup style="font-size:60%">1)</sup> getur tilnefnt þá aðila sem hafa heimild til að annast slíka endurskoðun. Vottunaraðili skal bera kostnað af slíkri endurskoðun.<br>
<IMG SRC="hk.jpg" HEIGHT=11 WIDTH=11 alt="" id="G18M4"> [Neytendastofa]<sup style="font-size:60%">1)</sup> getur svipt vottunaraðila heimild til að kalla vottorð sem hann gefur út &bdquo;fullgild vottorð&ldquo; ef hann hefur gróflega eða ítrekað brotið gegn ákvæðum laga þessara eða reglum settum á grundvelli þeirra.<br>
<IMG SRC="hk.jpg" HEIGHT=11 WIDTH=11 alt="" id="G18M5"> [Ákvæði laga um eftirlit með óréttmætum viðskiptaháttum og gagnsæi markaðarins gilda um úrræði Neytendastofu og málsmeðferð.<br>
<IMG SRC="hk.jpg" HEIGHT=11 WIDTH=11 alt="" id="G18M6"> Ákvörðunum sem Neytendastofa tekur á grundvelli laga þessara verður skotið til áfrýjunarnefndar neytendamála sem starfar á grundvelli 4. gr. [laga um Neytendastofu].<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G18M7"> Ákvörðun Neytendastofu verður ekki borin undir dómstóla fyrr en úrskurður áfrýjunarnefndar neytendamála liggur fyrir.<br>
<IMG SRC="hk.jpg" HEIGHT=11 WIDTH=11 alt="" id="G18M8"> Nú vill vottunaraðili ekki una úrskurði áfrýjunarnefndar og getur hann þá höfðað mál til ógildingar fyrir dómstólum. Mál skal höfðað innan sex mánaða frá því að aðili fékk vitneskju um úrskurð áfrýjunarnefndarinnar. Málshöfðun frestar ekki gildistöku úrskurðar nefndarinnar né heimild til aðfarar.]<sup style="font-size:60%">3)</sup><br>
<IMG SRC="hk.jpg" HEIGHT=11 WIDTH=11 alt="" id="G18M9"> Ráðherra getur sett nánari fyrirmæli um tilhögun eftirlits í reglugerð.<sup style="font-size:60%">4)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2005.062.html#G13">L. 62/2005, 13. gr.</a> <sup style="font-size:60%">2)</sup><a href="/altext/stjt/2013.125.html">L. 125/2013, 6. gr.</a> <sup style="font-size:60%">3)</sup><a href="/altext/stjt/2007.034.html">L. 34/2007, 5. gr.</a> <sup style="font-size:60%">4)</sup><a href="https://www.reglugerd.is/reglugerdir/allar/nr/780-2011">Rg. 780/2011</a>. </small></i><br>
<span id="G19"></span><IMG SRC="sk.jpg" HEIGHT=11 WIDTH=11 alt=""> <b>19. gr.</b> <em>Skráning og eftirlitsgjald.</em><br>
<IMG SRC="hk.jpg" HEIGHT=11 WIDTH=11 alt="" id="G19M1"> Vottunaraðili sem hyggst gefa út fullgild vottorð skal senda tilkynningu um starfsemi sína til [Neytendastofu].<sup style="font-size:60%">1)</sup> Eftir að slík tilkynning hefur verið send getur vottunaraðili gefið út fullgild vottorð. Í tilkynningunni skulu koma fram þær upplýsingar sem nauðsynlegar eru til að sýna fram á að vottunaraðili fullnægi skilyrðum laga þessara í starfsemi sinni, m.a. upplýsingar um starfsemi, skipulag, kerfi og búnað. Breytingar og nýjar upplýsingar skulu sendar án tafar til eftirlitsaðila.<br>
<IMG SRC="hk.jpg" HEIGHT=11 WIDTH=11 alt="" id="G19M2"> Vottunaraðili sem gefur út fullgild vottorð skal greiða gjald að fjárhæð 1.000.000 kr. á ári til að standa straum af kostnaði eftirlits samkvæmt lögum þessum. Ef vottunaraðili byrjar eða hættir starfsemi á gjaldárinu skal árgjaldið ákvarðað í réttu hlutfalli við þann tíma sem starfrækslan varaði á árinu. Eftirlitsgjaldið skal renna beint til [Neytendastofu]<sup style="font-size:60%">1)</sup> og vera innheimt af henni. Aðför má gera til fullnustu kröfum um eftirlitsgjald án undangengins dóms, úrskurðar eða sáttar.<br>
<IMG SRC="hk.jpg" HEIGHT=11 WIDTH=11 alt="" id="G19M3"> Gjalddagi eftirlitsgjalds er 1. febrúar ár hvert vegna síðasta almanaksárs.<br>
<IMG SRC="hk.jpg" HEIGHT=11 WIDTH=11 alt="" id="G19M4"> Ráðherra getur sett nánari fyrirmæli um tilhögun skráningar, tilkynningar og upplýsingagjöf í reglugerð.<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2005.062.html#G13">L. 62/2005, 13. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/780-2011">Rg. 780/2011</a>. </small></i><br>
<span id="G20"></span><IMG SRC="sk.jpg" HEIGHT=11 WIDTH=11 alt=""> <b>20. gr.</b> <em>Athugun, aðgangur og þagnarskylda.</em><br>
<IMG SRC="hk.jpg" HEIGHT=11 WIDTH=11 alt="" id="G20M1"> Afhenda skal [Neytendastofu]<sup style="font-size:60%">1)</sup> allar þær upplýsingar og skýringar sem henni eru nauðsynlegar vegna eftirlitsins. Er [Neytendastofu]<sup style="font-size:60%">1)</sup> heimilt að setja fresti til afhendingar upplýsinga eða skýringa. Einnig getur [Neytendastofa]<sup style="font-size:60%">1)</sup> kvatt vottunaraðila og þá sem starfa á þeirra vegum á sinn fund til að veita upplýsingar og skýringar varðandi útgáfu á vottorðum eða aðra þjónustu í tengslum við rafrænar undirskriftir.<br>
<IMG SRC="hk.jpg" HEIGHT=11 WIDTH=11 alt="" id="G20M2"> [Neytendastofu]<sup style="font-size:60%">1)</sup> er án dómsúrskurðar heimill aðgangur í eftirlitsstörfum sínum að starfsstöð vottunaraðila eða öðrum þeim stöðum þar sem starfsemi sem fellur undir eftirlit laga þessara fer fram. Hún getur þar framkvæmt þær eftirlitsaðgerðir sem hún telur nauðsynlegar og krafist þess að starfsmenn á þeim stöðum veiti nauðsynlega aðstoð. [Neytendastofa]<sup style="font-size:60%">1)</sup> getur óskað liðveislu lögreglu ef tilraun er gerð til að hindra hana í eftirlitsstörfum sínum.<br>
<IMG SRC="hk.jpg" HEIGHT=11 WIDTH=11 alt="" id="G20M3"> Réttur [Neytendastofu]<sup style="font-size:60%">1)</sup> til þess að krefjast upplýsinga eða aðgangs að starfsstöðinni og tækjabúnaði verður ekki takmarkaður með vísan til reglna um þagnarskyldu.<br>
<IMG SRC="hk.jpg" HEIGHT=11 WIDTH=11 alt="" id="G20M4"> Starfsmenn [Neytendastofu]<sup style="font-size:60%">1)</sup> eru bundnir þagnarskyldu. Þeir mega ekki að viðlagðri ábyrgð skýra óviðkomandi frá því er þeir komast að í starfi sínu og leynt á að fara um viðskipti og rekstur vottunaraðila, tengdra aðila eða annarra. Sama gildir um sérfræðinga sem starfa fyrir [Neytendastofu]<sup style="font-size:60%">1)</sup> að eftirlitsstarfi samkvæmt lögum þessum. Þagnarskyldan helst þótt látið sé af starfi.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2005.062.html#G13">L. 62/2005, 13. gr.</a> </small></i><br>
<span id="G21"></span><IMG SRC="sk.jpg" HEIGHT=11 WIDTH=11 alt=""> <b>21. gr.</b> <em>Dagsektir.</em><br>
<IMG SRC="hk.jpg" HEIGHT=11 WIDTH=11 alt="" id="G21M1"> [Neytendastofa]<sup style="font-size:60%">1)</sup> getur lagt dagsektir á vottunaraðila að liðnum tilteknum fresti veiti hann ekki umbeðnar upplýsingar, fari ekki eftir kröfum hennar um úrbætur eða sinni ekki kröfum eftirlitsins að öðru leyti.<br>
<IMG SRC="hk.jpg" HEIGHT=11 WIDTH=11 alt="" id="G21M2"> Fjárhæð dagsekta skal ákvörðuð með hliðsjón af umfangi rekstrar vottunaraðila og eðli brotsins. Dagsektir geta numið frá 10.000 kr. til 1 millj. kr. á dag. Þær greiðast þar til farið hefur verið eftir kröfum [Neytendastofu].<sup style="font-size:60%">1)</sup> Óinnheimtar dagsektir falla ekki niður þrátt fyrir að orðið sé við kröfum [Neytendastofu]<sup style="font-size:60%">1)</sup> nema [Neytendastofa]<sup style="font-size:60%">1)</sup> ákveði það sérstaklega.<br>
<IMG SRC="hk.jpg" HEIGHT=11 WIDTH=11 alt="" id="G21M3"> Dagsektir eru aðfararhæfar og renna í ríkissjóð að frádregnum kostnaði við innheimtuna. Ákvörðun [Neytendastofu]<sup style="font-size:60%">1)</sup> um dagsektir verður ekki kærð til ráðherra.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2005.062.html#G13">L. 62/2005, 13. gr.</a> </small></i><br><br><b>VIII. kafli.</b> <b>Ýmis ákvæði.</b><br>
<span id="G22"></span><IMG SRC="sk.jpg" HEIGHT=11 WIDTH=11 alt=""> <b>22. gr.</b> <em>Vottunaraðilar sem hafa staðfestu utan Íslands.</em><br>
<IMG SRC="hk.jpg" HEIGHT=11 WIDTH=11 alt="" id="G22M1"> Vottorð, gefin út af vottunaraðilum sem hafa staðfestu utan Íslands, skulu teljast fullgild vottorð í skilningi laga þessara ef:
<br>&nbsp;&nbsp;&nbsp;<span id="G22M1L1">a.</span> vottunaraðilinn fullnægir ákvæðum laga þessara og hefur verið viðurkenndur af valfrjálsu faggildingarkerfi á Evrópska efnahagssvæðinu [eða í aðildarríki stofnsamnings Fríverslunarsamtaka Evrópu],<sup style="font-size:60%">1)</sup><br>&nbsp;&nbsp;&nbsp;<span id="G22M1L2">b.</span> vottunaraðili, sem hefur staðfestu á Evrópska efnahagssvæðinu [eða í aðildarríki stofnsamnings Fríverslunarsamtaka Evrópu]<sup style="font-size:60%">1)</sup> og uppfyllir ákvæði laga þessara, ábyrgist vottorðið,<br>&nbsp;&nbsp;&nbsp;<span id="G22M1L3">c.</span> vottorðið stafar frá vottunaraðila sem hefur staðfestu í landi á Evrópska efnahagssvæðinu [eða í aðildarríki stofnsamnings Fríverslunarsamtaka Evrópu]<sup style="font-size:60%">1)</sup> og uppfyllir kröfur þess lands til fullgildra vottorða eða<br>&nbsp;&nbsp;&nbsp;<span id="G22M1L4">d.</span> vottorðið eða vottunaraðilinn er viðurkenndur af Íslandi, Evrópubandalaginu, ríkjum utan Evrópubandalagsins eða alþjóðlegum stofnunum, í tvíhliða eða marghliða samningum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2003.072.html">L. 72/2003, 55. gr.</a> </small></i><br>
<span id="G23"></span><IMG SRC="sk.jpg" HEIGHT=11 WIDTH=11 alt=""> <b>23. gr.</b> <em>Viðurlög.</em><br>
<IMG SRC="hk.jpg" HEIGHT=11 WIDTH=11 alt="" id="G23M1"> Fyrir brot gegn lögum þessum skal refsað með sektum nema þyngri refsing liggi við samkvæmt öðrum lögum.<br>
<IMG SRC="hk.jpg" HEIGHT=11 WIDTH=11 alt="" id="G23M2"> Dæma má lögaðila jafnt sem einstaklinga til greiðslu sekta vegna brota á lögum þessum. Um refsiábyrgð lögaðila fer skv. II. kafla A almennra hegningarlaga.<br>
<span id="G24"></span><IMG SRC="sk.jpg" HEIGHT=11 WIDTH=11 alt=""> <b>24. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G24M1"> Lög þessi öðlast þegar gildi. Þau eru sett með hliðsjón af ákvörðun sameiginlegu EES-nefndarinnar nr. 66/2000, um breytingu á XI. viðauka (Fjarskiptaþjónusta) við EES-samninginn frá 2. maí 1992, og til þess að taka upp í innlendan rétt ákvæði tilskipunar Evrópuþingsins og ráðsins 1999/93/EB frá 13. desember 1999, um ramma bandalagsins varðandi rafrænar undirskriftir.<br><IMG SRC="/lagas/sk.jpg" HEIGHT=11 WIDTH=11 alt=""> <b>Ákvæði til bráðabirgða.</b>  Endurskoða skal ákvæði VII. kafla laga þessara þegar tvö ár eru liðin frá gildistöku þeirra með hliðsjón af reynslu af eftirlitinu og umfangi þess. Sérstaklega skal þá skoðað hvort rök séu til að endurskoða ákvæði um eftirlitsgjald.<br></body></html>
