<!DOCTYPE html>
<html><head>
<title>2014  nr. 117  30. nóvember/ Forsetaúrskurður um sendiráð, fastanefndir hjá alþjóðastofnunum og sendiræðisskrifstofur</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. nóvember 2017.&nbsp;&nbsp;Útgáfa 147.&nbsp;&nbsp;Prenta í <a href="/lagasafn/pdf/147/2014117.pdf">tveimur dálkum</a>.</small>
</small><hr>
<h2> Forsetaúrskurður um sendiráð, fastanefndir hjá alþjóðastofnunum og sendiræðisskrifstofur </h2><p style='text-align:center'><strong>2014  nr. 117  30. nóvember</strong></p><hr>
<small><b>Tók gildi 10. desember 2014.</b> </small><hr><br>&nbsp;&nbsp;&nbsp;Samkvæmt tillögu utanríkisráðherra og með vísan til <a href="1971039.html#G4">4. gr. laga nr. 39/1971</a> um utanríkisþjónustu Íslands eru hér með sett eftirfarandi ákvæði:
<br>&nbsp;&nbsp;&nbsp;<span id="G0M0L1">1.</span> a. Sendiráð skulu vera í Berlín, Brussel, Helsinki, Kampala, Kaupmannahöfn, Lilongwe, London, Mapútó, Moskvu, Nýju-Delhi, Ottawa, Ósló, París, Peking, Stokkhólmi, Tókýó, Vín og Washington. Sendiráðin í Brussel, London, París og Vín skulu jafnframt gegna hlutverki fastanefnda gagnvart nánar tilteknum alþjóðastofnunum.<br>&nbsp;&nbsp;&nbsp;<span id="G0M0L2">b.</span> Fastanefndir skulu vera í Brussel, Genf og New York. Fastanefndirnar í Genf og New York skulu jafnframt gegna hlutverki sendiráðs gagnvart nánar tilteknum ríkjum.<br>&nbsp;&nbsp;&nbsp;<span id="G0M0L3">c.</span> Aðalræðisskrifstofur skulu vera í New York, Nuuk, Winnipeg og Þórshöfn.<br>&nbsp;&nbsp;&nbsp;<span id="G0M0L4">2.</span> Umdæmi sendiráða skulu vera sem hér segir:<br>&nbsp;&nbsp;&nbsp;<span id="G0M0L5">a.</span> Berlín. Auk Þýskalands skal umdæmi sendiráðsins vera Króatía, Pólland, Serbía og Svartfjallaland.<br>&nbsp;&nbsp;&nbsp;<span id="G0M0L6">b.</span> Brussel. Auk Belgíu skal umdæmi sendiráðsins vera Holland, Lúxemborg, San Marínó og Sviss. Sendiráðið skal jafnframt fara með fyrirsvar gagnvart Evrópusambandinu (ESB/EU). Sendiráðið skal ennfremur gegna hlutverki fastanefndar gagnvart Vestur-Evrópusambandinu (VES/WEU).<br>&nbsp;&nbsp;&nbsp;<span id="G0M0L7">c.</span> Helsinki. Auk Finnlands skal umdæmi sendiráðsins vera Eistland, Lettland, Litháen og Úkraína.<br>&nbsp;&nbsp;&nbsp;<span id="G0M0L8">d.</span> Kampala. Umdæmi sendiráðsins skal vera Úganda. Sendiherra Íslands gagnvart Úganda skal sitja í Reykjavík.<br>&nbsp;&nbsp;&nbsp;<span id="G0M0L9">e.</span> Kaupmannahöfn. Auk Danmerkur skal umdæmi sendiráðsins vera Búlgaría, Rúmenía og Tyrkland.<br>&nbsp;&nbsp;&nbsp;<span id="G0M0L10">f.</span> Lilongwe. Umdæmi sendiráðsins skal vera Malaví. Sendiherra Íslands gagnvart Malaví skal sitja í Reykjavík.<br>&nbsp;&nbsp;&nbsp;<span id="G0M0L11">g.</span> London. Auk Bretlands skal umdæmi sendiráðsins vera Írland, Jórdanía, Katar, Malta, Nígería, Portúgal og Sameinuðu arabísku furstadæmin. Sendiráðið skal gegna hlutverki fastanefndar gagnvart Alþjóðasiglingamálastofnuninni (IMO).<br>&nbsp;&nbsp;&nbsp;<span id="G0M0L12">h.</span> Mapútó. Umdæmi sendiráðsins skal vera Mósambík. Sendiherra Íslands gagnvart Mósambík skal sitja í Reykjavík.<br>&nbsp;&nbsp;&nbsp;<span id="G0M0L13">i.</span> Moskva. Auk Rússlands skal umdæmi sendiráðsins vera Armenía, Aserbaídsjan, Hvíta-Rússland, Kasakstan, Kirgistan, Moldóva, Tadsjikistan, Túrkmenistan og Úsbekistan.<br>&nbsp;&nbsp;&nbsp;<span id="G0M0L14">j.</span> Nýja-Delhi. Auk Indlands skal umdæmi sendiráðsins vera Bangladess, Malasía, Maldíveyjar, Máritíus, Nepal, Seychelleseyjar, Singapúr, Srí Lanka og Suður-Afríka.<br>&nbsp;&nbsp;&nbsp;<span id="G0M0L15">k.</span> Ottawa. Auk Kanada skal umdæmi sendiráðsins vera Bólivía, Chile, Costa Rica, Ekvador, Hondúras, Kólumbía, Panama, Perú og Venesúela.<br>&nbsp;&nbsp;&nbsp;<span id="G0M0L16">l.</span> Ósló. Auk Noregs skal umdæmi sendiráðsins vera Afganistan, Egyptaland, Grikkland og Íran.<br>&nbsp;&nbsp;&nbsp;<span id="G0M0L17">m.</span> París. Auk Frakklands skal umdæmi sendiráðsins vera Alsír, Andorra, Djíbútí, Ítalía, Líbanon, Marokkó, Monakó, Spánn og Túnis. Sendiráðið skal gegna hlutverki fastanefndar gagnvart Efnahagssamvinnu- og þróunarstofnuninni (OECD) í París, Menningarmálastofnun Sameinuðu þjóðanna (UNESCO) í París og Evrópuráðinu í Strassborg.<br>&nbsp;&nbsp;&nbsp;<span id="G0M0L18">n.</span> Peking. Auk Alþýðulýðveldisins Kína skal umdæmi sendiráðsins vera Alþýðulýðveldið Kórea, Ástralía, Kambódía, Laos, Lýðveldið Kórea, Mongólía, Nýja-Sjáland, Taíland og Víetnam.<br>&nbsp;&nbsp;&nbsp;<span id="G0M0L19">o.</span> Stokkhólmur. Auk Svíþjóðar skal umdæmi sendiráðsins vera Albanía, Kúveit, Kýpur og Sýrland.<br>&nbsp;&nbsp;&nbsp;<span id="G0M0L20">p.</span> Tókýó. Auk Japans skal umdæmi sendiráðsins vera Austur-Tímor, Brúnei Darússalam, Filippseyjar, Indónesía og Papúa Nýja-Gínea.<br>&nbsp;&nbsp;&nbsp;<span id="G0M0L21">q.</span> Vín. Auk Austurríkis skal umdæmi sendiráðsins vera Bosnía og Hersegóvína, Makedónía (fyrrum Sambandslýðveldi Júgóslavíu), Slóvakía, Slóvenía, Tékkland og Ungverjaland. Sendiráðið skal gegna hlutverki fastanefndar gagnvart Öryggis- og samvinnustofnun Evrópu (ÖSE/OSCE), skrifstofu Sameinuðu þjóðanna í Vín (UNOV), Alþjóðakjarnorkumálastofnuninni (IAEA) og skrifstofu undirbúningsnefndar samningsins um allsherjarbann við tilraunum með kjarnavopn (CTBTO).<br>&nbsp;&nbsp;&nbsp;<span id="G0M0L22">r.</span> Washington. Auk Bandaríkjanna skal umdæmi sendiráðsins vera Argentína, Brasilía, El Salvador, Gvatemala, Mexíkó, Nicaragua, Paraguay og Úruguay.<br>&nbsp;&nbsp;&nbsp;<span id="G0M0L23">3.</span> Fyrirsvar fastanefnda skal vera sem hér segir:<br>&nbsp;&nbsp;&nbsp;<span id="G0M0L24">a.</span> Brussel. Fastanefndin skal fara með fyrirsvar gagnvart Atlantshafsbandalaginu (NATO) og stofnunum tengdum því.<br>&nbsp;&nbsp;&nbsp;<span id="G0M0L25">b.</span> Genf. Auk Fríverslunarsamtaka Evrópu (EFTA) skal fastanefndin fara með fyrirsvar gagnvart skrifstofu Sameinuðu þjóðanna í Genf, Alþjóðaviðskiptastofnuninni (WTO), Alþjóðafjarskiptasambandinu (ITU), Alþjóðaheilbrigðismálastofnuninni (WHO), Alþjóðahugverkastofnuninni (WIPO), Alþjóðaveðurfræðistofnuninni (WMO) og Alþjóðavinnumálastofnuninni (ILO). Jafnframt skal fastanefndin gegna hlutverki sendiráðs gagnvart Liechtenstein og Páfastóli.<br>&nbsp;&nbsp;&nbsp;<span id="G0M0L26">c.</span> New York. Fastanefndin skal fara með fyrirsvar gagnvart Sameinuðu þjóðunum í New York. Jafnframt skal fastanefndin gegna hlutverki sendiráðs gagnvart Antígvu og Barbúdu, Bahamaeyjum, Barbados, Belís, Dóminíku, Dóminíska lýðveldinu, Grenada, Gvæönu, Haítí, Jamaíku, Kúbu, Sankti Kitts og Nevis, Sankti Lúsíu, Sankti Vinsent og Grenadíneyjum, Súrinam og Trinidad og Tobago.<br>&nbsp;&nbsp;&nbsp;<span id="G0M0L27">4.</span> Umdæmi aðalræðisskrifstofa skal vera sem hér segir:<br>&nbsp;&nbsp;&nbsp;<span id="G0M0L28">a.</span> New York. Auk New York ríkis skal umdæmi aðalræðisskrifstofunnar vera ríkin Connecticut, New Jersey og Rhode Island.<br>&nbsp;&nbsp;&nbsp;<span id="G0M0L29">b.</span> Nuuk. Umdæmi aðalræðisskrifstofunnar skal vera Grænland.<br>&nbsp;&nbsp;&nbsp;<span id="G0M0L30">c.</span> Winnipeg. Umdæmi aðalræðisskrifstofunnar skal vera fylkið Manitoba, fylkið Saskatchewan, að undanskilinni borginni Regina, og fylkið Alberta, að undanskildum borgunum Calgary og Edmonton.<br>&nbsp;&nbsp;&nbsp;<span id="G0M0L31">d.</span> Þórshöfn. Umdæmi aðalræðisskrifstofunnar skal vera Færeyjar.<br>&nbsp;&nbsp;&nbsp;<span id="G0M0L32">5.</span> Utanríkisráðuneytið fer með fyrirsvar gagnvart öðrum alþjóðastofnunum og ríkjum sem Ísland hefur stjórnmálasamband við, m.a. með skipun sendiherra með búsetu í Reykjavík eftir því sem ástæða er til.<br>&nbsp;&nbsp;&nbsp;Úrskurður þessi öðlast þegar gildi. <a href="http://www.althingi.is/vefur/lagas-hlp.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða. Sjá 7. lið í leiðbeiningum um notkun lagasafns.">&hellip;</a><br></body></html>
