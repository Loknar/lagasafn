<!DOCTYPE html>
<html><head>
<title>2006  nr. 58  14. júní/ Lög um fiskrækt</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. nóvember 2017.&nbsp;&nbsp;Útgáfa 147.&nbsp;&nbsp;Prenta í <a href="/lagasafn/pdf/147/2006058.pdf">tveimur dálkum</a>.</small>
</small><hr>
<h2> Lög um fiskrækt </h2><p style='text-align:center'><strong>2006  nr. 58  14. júní</strong></p><hr>
<a href="http://www.althingi.is//dba-bin/ferill.pl?ltg=132&amp;mnr=613"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/132/s/0898.html"><i>Frumvarp til laga.</i></a><br>
<br>
<small><b>Tóku gildi 1. júlí 2006.</b>  <em>Breytt með </em>
<a href="/altext/stjt/2007.167.html">l. 167/2007</a> (tóku gildi 1. jan. 2008), 
<a href="/altext/stjt/2008.081.html">l. 81/2008</a> (tóku gildi 1. júlí 2008), 
<a href="/altext/stjt/2011.126.html">l. 126/2011</a> (tóku gildi 30. sept. 2011) og 
<a href="/altext/stjt/2015.113.html">l. 113/2015</a> (tóku gildi 1. júlí 2016). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>sjávarútvegs- og landbúnaðarráðherra</b> eða <b>atvinnuvega- og nýsköpunarráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2017015.html">hér.</a><hr><br><b>I. kafli.</b> <b>Markmið og gildissvið.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Markmið.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Markmið laga þessara er að stuðla að fiskrækt í ferskvatni. Við framkvæmd laganna skal þess ávallt gætt að sem minnst röskun verði á vistkerfi ferskvatns og á villtum ferskvatnsfiskstofnum og að sjálfbærri nýtingu þeirra sé ekki stefnt í hættu.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Gildissvið.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Lög þessi taka til allrar fiskræktar sem fram fer í ferskvatni á íslensku forráðasvæði. Við framkvæmd þeirra skal gætt samræmis við framkvæmd laga um lax- og silungsveiði, laga um eldi vatnafiska og laga um varnir gegn fisksjúkdómum.<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Skilgreiningar.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Í lögum þessum, reglugerðum og reglum, settum á grundvelli þeirra, er merking hugtaka sem hér segir:
<br>&nbsp;&nbsp;&nbsp;<span id="G3M1L1">1.</span> <i>Alifiskur:</i> Fiskur sem alinn er eða látinn ganga sjálfala í tjörnum eða ílátum.<br>&nbsp;&nbsp;&nbsp;<span id="G3M1L2">2.</span> <i>Eldisdýr:</i> Lifandi fiskur, krabbadýr eða lindýr frá eldisstöð, óháð þroskastigi, að meðtöldum dýrum sem lifa upprunalega villt en eru ætluð fyrir eldisstöð.<br>&nbsp;&nbsp;&nbsp;<span id="G3M1L3">3.</span> <i>Fiskeldi:</i> Geymsla, gæsla og fóðrun vatnafiska og annarra vatnadýra, klak- og seiðaeldi, hvort sem er í söltu eða ósöltu vatni.<br>&nbsp;&nbsp;&nbsp;<span id="G3M1L4">4.</span> <i>Fiskeldisstöð:</i> Staður þar sem vatn, sjór, land eða mannvirki er nýtt í þágu fiskeldis.<br>&nbsp;&nbsp;&nbsp;<span id="G3M1L5">5.</span> <i>Fiskrækt:</i> Hvers konar aðgerðir sem ætla má að skapi eða auki fisk í veiðivatni.<br>&nbsp;&nbsp;&nbsp;<span id="G3M1L6">6.</span> <i>Fiskræktarslepping:</i> Slepping samstofna smáseiða eða gönguseiða í því skyni að auka fiskigengd í veiðivatni.<br>&nbsp;&nbsp;&nbsp;<span id="G3M1L7">7.</span> <i>Fiskstofn:</i> Hópur fiska sömu tegundar sem hrygnir á tilteknum stað og tíma, en gerir það ekki í neinum mæli með öðrum hópum á öðrum stað eða tíma.<br>&nbsp;&nbsp;&nbsp;<span id="G3M1L8">8.</span> <i>Fiskur:</i> Fiskur í merkingu laga þessara tekur til allra tegunda lagardýra sem lifa í vatni og sjó, hvort sem er við náttúrulegar aðstæður eða í eldi.<br>&nbsp;&nbsp;&nbsp;<span id="G3M1L9">9.</span> <i>Geldstofn:</i> Vatnafiskur sem ekki framleiðir frjóar kynfrumur.<br>&nbsp;&nbsp;&nbsp;<span id="G3M1L10">10.</span> <i>Göngusilungur:</i> Silungur er gengur úr sjó í ósalt vatn, svo sem sjóbirtingur (urriði) og sjóreyður (bleikja).<br>&nbsp;&nbsp;&nbsp;<span id="G3M1L11">11.</span> <i>Hafbeit:</i> Slepping gönguseiða til sjógöngu og föngun þeirra sem fullvaxta fiska á sleppistað þegar þeir ganga úr sjó í ferskvatn, annaðhvort til slátrunar eða flutnings í annað veiðivatn til endurveiða.<br>&nbsp;&nbsp;&nbsp;<span id="G3M1L12">12.</span> <i>Hafbeitarstofn:</i> Hópur vatnafiska sem klakinn hefur verið út undan fiski úr hafbeit.<br>&nbsp;&nbsp;&nbsp;<span id="G3M1L13">13.</span> <i>Hafbeitarstöð:</i> Staður þar sem vatn, sjór, land eða mannvirki er nýtt í þágu hafbeitar.<br>&nbsp;&nbsp;&nbsp;<span id="G3M1L14">14.</span> <i>Kynbætur:</i> Markvisst val með tilliti til ákveðinna arfgengra eiginleika. Slíkir eiginleikar geta verið mikill vaxtarhraði eða síðkynþroski. Til undaneldis eru valdir fiskar sem sýna ákjósanlega eiginleika umfram aðra fiska í stofninum. Slíku vali er viðhaldið og það aukið með vali í hverri kynslóð.<br>&nbsp;&nbsp;&nbsp;<span id="G3M1L15">15.</span> <i>Lagardýr:</i> Öll dýr með kalt blóð sem lifa og geta afkvæmi í sjó eða fersku vatni.<br>&nbsp;&nbsp;&nbsp;<span id="G3M1L16">16.</span> <i>Laxastofn:</i> Hópur laxa sem hrygnir á tilteknum stað og tíma, en gerir það ekki í neinum mæli með öðrum hópum á öðrum stað eða tíma.<br>&nbsp;&nbsp;&nbsp;<span id="G3M1L17">17.</span> <i>Netlög:</i> Vatnsbotn 115 metra út frá bakka landareignar að stöðuvatni, svo og sjávarbotn 115 metra út frá stórstraumsfjöruborði landareignar.<br>&nbsp;&nbsp;&nbsp;<span id="G3M1L18">18.</span> <i>Sjór:</i> Salt vatn utan árósa.<br>&nbsp;&nbsp;&nbsp;<span id="G3M1L19">19.</span> <i>Straumvatn:</i> Ósalt vatn, á eða ósasvæði sem í er greinilegur straumur, þá er enginn vöxtur er í, og um stórstraumsfjöru.<br>&nbsp;&nbsp;&nbsp;<span id="G3M1L20">20.</span> <i>Stöðuvatn:</i> Ósalt vatn sem eigi er í greinilegur straumur annar en sá sem stafar af sjávarföllum, vindi eða aðrennsli í leysingum.<br>&nbsp;&nbsp;&nbsp;<span id="G3M1L21">21.</span> <i>Vatn:</i> Ósalt vatn með föstu legi eða farvegi, straumvatn eða stöðuvatn.<br>&nbsp;&nbsp;&nbsp;<span id="G3M1L22">22.</span> <i>Vatnadýr:</i> Öll dýr með kalt blóð sem lifa að hluta eða allan sinn lífsferil í fersku vatni.<br>&nbsp;&nbsp;&nbsp;<span id="G3M1L23">23.</span> <i>Vatnafiskur:</i> Lax <i>(Salmo salar),</i> silungur (urriði <i>(Salmo trutta),</i> bleikja <i>(Salvelinus alpinus)</i> og regnbogasilungur <i>(Oncorhynchus mykiss)),</i> áll <i>(Anguilla anguilla)</i> eða annar vatnafiskur ef ræktaður verður.<br>&nbsp;&nbsp;&nbsp;<span id="G3M1L24">24.</span> <i>Vatnasilungur:</i> Silungur sem elur allan aldur sinn í ósöltu vatni, svo sem vatnaurriði, vatnableikja (reyður), lækjasilungur og murta.<br>&nbsp;&nbsp;&nbsp;<span id="G3M1L25">25.</span> <i>Veiðivatn:</i> Á eða stöðuvatn sem veiði er í eða mætti í vera ef fiskur væri ræktaður þar.<br>&nbsp;&nbsp;&nbsp;<span id="G3M1L26">26.</span> <i>Villtur fiskstofn:</i> Fiskstofn þar sem meiri hluti fisks er klakinn í náttúrulegu umhverfi, elst þar upp og er kominn undan villtum foreldrum.<br>&nbsp;&nbsp;&nbsp;<span id="G3M1L27">27.</span> <i>Örmerkingar:</i> Merkingar á laxi með málmflísum í trjónuna.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Stjórnsýsla.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> [Ráðherra]<sup style="font-size:60%">1)</sup> fer með yfirstjórn mála samkvæmt lögum þessum, en framkvæmd stjórnsýslunnar er að öðru leyti í höndum [Fiskistofu]<sup style="font-size:60%">2)</sup> sem hefur eftirlit með því að ákvæðum laganna sé framfylgt.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Ráðherra skal í samræmi við fyrirmæli einstakra greina setja nánari ákvæði um framkvæmd þeirra í reglugerð. Við setningu reglugerða skal ávallt leitað faglegrar umsagnar [Fiskistofu],<sup style="font-size:60%">2)</sup> [Hafrannsóknastofnunar]<sup style="font-size:60%">3)</sup> og fisksjúkdómanefndar sem starfar samkvæmt lögum um varnir gegn fisksjúkdómum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 425. gr.</a> <sup style="font-size:60%">2)</sup><a href="/altext/stjt/2008.081.html">L. 81/2008, 1. gr.</a> <sup style="font-size:60%">3)</sup><a href="/altext/stjt/2015.113.html">L. 113/2015, 4. gr.</a> </small></i><br><br><b>II. kafli.</b> <b>Fiskræktaráætlun.</b><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Fiskræktaráætlun.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> Í hverju veiðivatni, þar sem ætlunin er að stunda fiskrækt með sleppingu seiða, hafbeit til stangveiði eða öðru því er að fiskrækt lýtur, er veiðifélagi eða veiðiréttarhöfum, þar sem ekki er veiðifélag, skylt að gera fiskræktaráætlun er nái til fimm ára í senn. Hlutverk fiskræktaráætlunar er að gera fyrirhugaða fiskrækt markvissa og árangursríka og tryggja eftir föngum að þannig sé að fiskrækt staðið í hvívetna að vistkerfi villtra ferskvatnsfiskstofna stafi ekki hætta af slíkum framkvæmdum.<br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Samþykkt fiskræktaráætlunar.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Framkvæmd samkvæmt fiskræktaráætlun er háð því að [Fiskistofa]<sup style="font-size:60%">1)</sup> hafi áður samþykkt áætlunina. Áður en samþykki er veitt skal [Fiskistofa]<sup style="font-size:60%">1)</sup> leita umsagnar [Hafrannsóknastofnunar].<sup style="font-size:60%">2)</sup> Í samþykki skulu koma fram þeir skilmálar sem [Fiskistofa]<sup style="font-size:60%">1)</sup> telur nauðsynlega, m.a. til verndar viðkomandi fiskstofni gegn sjúkdómum og erfðablöndun. Nánar skal kveðið á um samþykkt fiskræktaráætlunar í reglugerð sem ráðherra setur.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2008.081.html">L. 81/2008, 1. gr.</a> <sup style="font-size:60%">2)</sup><a href="/altext/stjt/2015.113.html">L. 113/2015, 4. gr.</a> </small></i><br><br><b>III. kafli.</b> <b>Almenn ákvæði um fiskrækt.</b><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Hrognataka.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Veiðifélagi er heimil lax- og silungsveiði til hrognatöku í samræmi við ákvæði II. kafla laga þessara og 26. gr. laga um lax- og silungsveiði. Ef meiri hluti veiðiréttarhafa við veiðivatn, þar sem ekki er veiðifélag, vill láta veiða lax og silung til hrognatöku í því vatni skal afla leyfis [Fiskistofu].<sup style="font-size:60%">1)</sup> Leyfi veiðiréttarhafa til hrognatöku skal vera tímabundið og skulu í því felast þau skilyrði sem nauðsynleg eru að mati [Fiskistofu]<sup style="font-size:60%">1)</sup> til verndar fiskstofnum veiðivatnsins.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2008.081.html">L. 81/2008, 1. gr.</a> </small></i><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Fiskrækt í ám og vötnum.</em><br>
<IMG SRC="hk.jpg" HEIGHT=11 WIDTH=11 alt="" id="G8M1"> Við fiskrækt í ám og vötnum skal einungis nota stofn úr viðkomandi veiðivatni.<br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>Bann við flutningi laxfisks milli veiðivatna.</em><br>
<IMG SRC="hk.jpg" HEIGHT=11 WIDTH=11 alt="" id="G9M1"> Hvers konar flutningur á laxfiskum úr náttúrulegu veiðivatni, hafbeitar- eða eldisstöð í annað náttúrulegt veiðivatn til stangveiði er óheimill.<br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Undanþága.</em><br>
<IMG SRC="hk.jpg" HEIGHT=11 WIDTH=11 alt="" id="G10M1"> [Fiskistofa]<sup style="font-size:60%">1)</sup> getur veitt undanþágu frá banni skv. 8. og 9. gr. Til þess að fá slíka undanþágu þarf veiðifélag eða veiðiréttarhafar veiðivatns, þar sem ekki er veiðifélag, að sækja um það til [Fiskistofu].<sup style="font-size:60%">1)</sup> Undanþágu má að hámarki veita til tveggja ára í senn. Með umsókn um undanþágu skal fylgja greinargerð umsækjanda um fyrirhugaða framkvæmd og umsagnir fisksjúkdómanefndar og [Hafrannsóknastofnunar]<sup style="font-size:60%">2)</sup> um hugsanleg áhrif framkvæmdarinnar á lífríkið, þ.m.t. hættu á erfðamengun. Sá er undanþágu beiðist ber kostnað af gerð umsagna.<br>
<IMG SRC="hk.jpg" HEIGHT=11 WIDTH=11 alt="" id="G10M2"> [Fiskistofa]<sup style="font-size:60%">1)</sup> getur afgreitt undanþágur frá ákvæðum 8. gr. að fengnum sérfræðilegum umsögnum, en um umsókn um undanþágu frá ákvæðum 9. gr. gilda ákvæði 11. gr.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2008.081.html">L. 81/2008, 1. gr.</a> <sup style="font-size:60%">2)</sup><a href="/altext/stjt/2015.113.html">L. 113/2015, 4. gr.</a> </small></i><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b> <em>Málsmeðferð undanþágubeiðni.</em><br>
<IMG SRC="hk.jpg" HEIGHT=11 WIDTH=11 alt="" id="G11M1"> Innan tveggja vikna frá móttöku undanþágubeiðni skv. 10. gr. birtir [Fiskistofa]<sup style="font-size:60%">1)</sup> umsóknina með opinberri auglýsingu og kallar eftir umsögnum veiðifélaga eða veiðiréttarhafa, þar sem ekki eru veiðifélög, um framkvæmdina. Frá og með þeim tíma skal hverjum sem er vera heimill aðgangur hjá [Fiskistofu]<sup style="font-size:60%">1)</sup> að öllum gögnum málsins. Athugasemdum við umsókn skal skilað til [Fiskistofu]<sup style="font-size:60%">1)</sup> innan fimm vikna frá birtingu auglýsingar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2008.081.html">L. 81/2008, 1. gr.</a> </small></i><br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b> <em>Ákvörðun [Fiskistofu].<sup style="font-size:60%">1)</sup></em><br>
<IMG SRC="hk.jpg" HEIGHT=11 WIDTH=11 alt="" id="G12M1"> Innan átta vikna frá því að [Fiskistofa]<sup style="font-size:60%">1)</sup> birtir umsókn um undanþágu, sbr. ákvæði 10. og 11. gr., skal hún taka rökstudda ákvörðun um það hvort fallist sé á umsókn eða henni hafnað. [Fiskistofu]<sup style="font-size:60%">1)</sup> er heimilt að binda undanþágu nauðsynlegum skilyrðum til að tryggja að markmið laganna náist. Þegar ákvörðun [Fiskistofu]<sup style="font-size:60%">1)</sup> liggur fyrir skal hún kynnt umsækjanda og þeim sem athugasemdir hafa gert. Jafnframt skal birta hana opinberlega. Ákvörðun [Fiskistofu]<sup style="font-size:60%">1)</sup> samkvæmt grein þessari er endanleg á stjórnsýslustigi.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2008.081.html">L. 81/2008, 1. gr.</a> </small></i><br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b> <em>Setning reglugerðar.</em><br>
<IMG SRC="hk.jpg" HEIGHT=11 WIDTH=11 alt="" id="G13M1"> [Ráðherra]<sup style="font-size:60%">1)</sup> skal í reglugerð kveða nánar á um málsmeðferð samkvæmt kafla þessum. Reglugerð skal m.a. hafa að geyma ákvæði um form undanþágubeiðni, málsmeðferð fyrir [Fiskistofu]<sup style="font-size:60%">2)</sup> og form ákvörðunar. Einnig er ráðherra heimilt að ákveða með reglugerð að innheimt skuli gjald af þeim er undanþágu óskar vegna kostnaðar stjórnvalda af málsmeðferð. Einnig getur ráðherra í reglugerð sett nánari fyrirmæli um hvernig að hrognatöku skv. 7. gr. skuli staðið.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 425. gr.</a> <sup style="font-size:60%">2)</sup><a href="/altext/stjt/2008.081.html">L. 81/2008, 1. gr.</a> </small></i><br><br><b>IV. kafli.</b> <b>Hafbeit.</b><br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b> <em>Um hafbeit.</em><br>
<IMG SRC="hk.jpg" HEIGHT=11 WIDTH=11 alt="" id="G14M1"> Um hafbeit gilda ákvæði laga þessara og 1. gr., 5.&ndash;12. gr., 14.&ndash;17. gr. og 19.&ndash;22. gr. laga um eldi vatnafiska eftir því sem við getur átt.<br><br><b>V. kafli.</b> <b>Gildistökuákvæði o.fl.</b><br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b> <em>Gildistaka o.fl.</em><br>
<IMG SRC="hk.jpg" HEIGHT=11 WIDTH=11 alt="" id="G15M1"> Lög þessi öðlast gildi 1. júlí 2006. <a href="http://www.althingi.is/altext/stjt/2006.058.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br>
<IMG SRC="hk.jpg" HEIGHT=11 WIDTH=11 alt="" id="G15M2"> <a href="http://www.althingi.is/altext/stjt/2006.058.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b>  <a href="http://www.althingi.is/altext/stjt/2006.058.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><IMG SRC="/lagas/sk.jpg" HEIGHT=11 WIDTH=11 alt=""> <b>Ákvæði til bráðabirgða.</b>  Frá gildistöku laga þessara og til loka ársins 2010 skal starfa samráðsnefnd um framkvæmd þeirra, laga um lax- og silungsveiði, laga um Veiðimálastofnun, laga um [fiskeldi]<sup style="font-size:60%">1)</sup> og laga um varnir gegn fisksjúkdómum. Hlutverk samráðsnefndar er að fylgjast með og stuðla að greiðri framkvæmd og virkum skoðanaskiptum þeirra er lögin varða helst. Nefndin skal skipuð af [sjávarútvegs- og landbúnaðarráðherra]<sup style="font-size:60%">2)</sup> og í henni sitja [tólf]<sup style="font-size:60%">1)</sup> fulltrúar tilnefndir af eftirtöldum aðilum: Landssambandi veiðifélaga, Landssambandi stangaveiðifélaga, Landssambandi fiskeldisstöðva, Félagi eigenda sjávarjarða, fisksjúkdómanefnd, Veiðimálastofnun, [Matvælastofnun],<sup style="font-size:60%">2)</sup> Fiskistofu, umhverfisráðuneyti, [Hafrannsóknastofnuninni og Sambandi íslenskra sveitarfélaga].<sup style="font-size:60%">1)</sup> Þá skipar [sjávarútvegs- og landbúnaðarráðherra]<sup style="font-size:60%">2)</sup> einn nefndarmann án tilnefningar og skal hann vera formaður nefndarinnar. [Sker atkvæði formanns úr ef ágreiningur verður í nefndinni.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2008.081.html">L. 81/2008, 2. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 80. gr.</a> </small></i><br></body></html>
