<!DOCTYPE html>
<html><head>
<title>2006  nr. 40  12. júní/ Lög um Stofnun Árna Magnússonar í íslenskum fræðum</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. maí 2020.&nbsp;&nbsp;Útgáfa 150b.&nbsp;&nbsp;Prenta í <a href="/lagasafn/pdf/150b/2006040.pdf">tveimur dálkum</a>.</small>
</small><hr>
<h2> Lög um Stofnun Árna Magnússonar í íslenskum fræðum </h2><p style='text-align:center'><strong>2006  nr. 40  12. júní</strong></p><hr>
<a href="http://www.althingi.is//dba-bin/ferill.pl?ltg=132&amp;mnr=331"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/132/s/0363.html"><i>Frumvarp til laga.</i></a><br>
<br>
<small><b>Tóku gildi 1. september 2006.</b>  <em>Breytt með: </em>
<a href="/altext/stjt/2011.061.html">L. 61/2011</a> (tóku gildi 15. júní 2011). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2015.022.html">L. 22/2015</a> (tóku gildi 17. mars 2015). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>mennta- og menningarmálaráðherra</b> eða <b>mennta- og menningarmálaráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2018119.html">hér.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G1M1"> Stofnun Árna Magnússonar í íslenskum fræðum er háskólastofnun með sjálfstæðan fjárhag og heyrir undir [ráðherra].<sup style="font-size:60%">1)</sup> Stofnunin hefur náin tengsl við Háskóla Íslands eins og nánar greinir í lögum þessum og er hluti af fræðasamfélagi hans.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 419. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G2M1"> Ríkisstjórn Íslands er verndari handrita og skjalagagna sem afhent voru samkvæmt sáttmála milli Danmerkur og Íslands um flutning hluta af handritum Stofnunar Árna Magnússonar og Konunglega bókasafnsins í Kaupmannahöfn í vörslu og umsjón Háskóla Íslands, dagsettum 1. júlí 1965 og fullgiltum 1. apríl 1971. Gögn þessi mynda Stofnun Árna Magnússonar á Íslandi og er hún falin Stofnun Árna Magnússonar í íslenskum fræðum til varðveislu og umsjónar.<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G3M1"> Hlutverk Stofnunar Árna Magnússonar í íslenskum fræðum er að vinna að rannsóknum í íslenskum fræðum og skyldum fræðigreinum, einkum á sviði íslenskrar tungu og bókmennta, að miðla þekkingu á þeim fræðum og varðveita og efla þau söfn sem henni eru falin eða hún á. Hlutverk sitt rækir stofnunin einkum með því að:
<br>&nbsp;&nbsp;&nbsp;<span id="G3M1L1">a.</span> afla frumgagna á fræðasviði sínu og varðveita þau, safna þjóðfræðum og heimildum um íslenskan orða- og nafnaforða og gera þessi gögn aðgengileg fyrir fræðimenn og almenning;<br>&nbsp;&nbsp;&nbsp;<span id="G3M1L2">b.</span> rannsaka handrit, þjóðfræðasöfn og aðrar heimildir um íslenska tungu, bókmenntir og sögu, sinna orðfræði- og nafnfræðirannsóknum og verkefnum á sviði tungutækni;<br>&nbsp;&nbsp;&nbsp;<span id="G3M1L3">c.</span> stuðla að aukinni þekkingu á íslenskri tungu, eflingu hennar og varðveislu í ræðu og riti og veita ráðgjöf og leiðbeiningar um málfarsleg efni á fræðilegum grundvelli, þar á meðal um íðorð og nýyrði;<br>&nbsp;&nbsp;&nbsp;<span id="G3M1L4">d.</span> efla samstarf á fræðasviðum stofnunarinnar á innlendum og erlendum vettvangi og auka þekkingu á íslenskum fræðum meðal almennings og í alþjóðlegu fræðasamfélagi og taka þátt í samstarfi um kennslu í íslensku og íslenskum fræðum erlendis;<br>&nbsp;&nbsp;&nbsp;<span id="G3M1L5">e.</span> gefa út fræðirit, texta eftir handritum, þjóðfræðaefni og orða- og nafnabækur,<br>&nbsp;&nbsp;&nbsp;<span id="G3M1L6">[f.</span> vera til ráðgjafar fyrir almenning og stofnanir um söfnun, skráningu og varðveislu örnefna og jafnframt um nýjar nafngiftir].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2015.022.html#G11">L. 22/2015, 11. gr.</a> </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G4M1"> [Ráðherra]<sup style="font-size:60%">1)</sup> skipar stofnuninni fimm manna stjórn til fjögurra ára í senn. Skulu þrír skipaðir samkvæmt tilnefningu háskólaráðs Háskóla Íslands og tveir án tilnefningar og er annar þeirra formaður stjórnar.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Hlutverk stjórnar er að vera forstöðumanni til ráðgjafar og veita honum umsagnir um starfsáætlanir og skipulag stofnunarinnar.<br>
<IMG SRC="hk.jpg" HEIGHT=11 WIDTH=11 alt="" id="G4M3"> Þeir sem ráðnir eru til rannsóknarstarfa við stofnunina mynda húsþing sem forstöðumaður kallar saman og starfar í samræmi við nánari ákvæði reglugerðar.<br>
<IMG SRC="hk.jpg" HEIGHT=11 WIDTH=11 alt="" id="G4M4"> [Ráðherra]<sup style="font-size:60%">1)</sup> kveður á um skipulag stofnunarinnar í reglugerð að fenginni tillögu forstöðumanns og umsögnum stjórnar og húsþings.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 419. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G5M1"> [Ráðherra]<sup style="font-size:60%">1)</sup> skipar forstöðumann Stofnunar Árna Magnússonar í íslenskum fræðum til fimm ára í senn að fenginni umsögn stjórnar stofnunarinnar. Forstöðumaður skal hafa hæfi sem prófessor á fræðasviði stofnunarinnar að mati þriggja manna dómnefndar sem [ráðherra]<sup style="font-size:60%">1)</sup> skipar. Skal einn nefndarmanna skipaður samkvæmt tilnefningu stjórnar stofnunarinnar og er hann jafnframt formaður, einn samkvæmt tilnefningu húsþings og einn án tilnefningar.<br>
<IMG SRC="hk.jpg" HEIGHT=11 WIDTH=11 alt="" id="G5M2"> Um hæfi dómnefndarmanna og störf dómnefndar fer eftir hliðstæðum reglum og við ráðningu sérfræðinga og kennara við Háskóla Íslands.<br>
<IMG SRC="hk.jpg" HEIGHT=11 WIDTH=11 alt="" id="G5M3"> Forstöðumaður stjórnar starfsemi og rekstri stofnunarinnar. Hann ræður starfsmenn stofnunarinnar og er í fyrirsvari fyrir hana. Hann ber ábyrgð á rekstri stofnunarinnar og að starfsemi hennar sé í samræmi við lög og stjórnvaldsfyrirmæli.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 419. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G6M1"> Stofnun Árna Magnússonar í íslenskum fræðum gerir samstarfssamninga við Háskóla Íslands um starfstengsl, fjárhagsleg samskipti og skipan sameiginlegra starfa. Stofnunin á samstarf við aðrar stofnanir á háskólastigi samkvæmt sérstökum samningum.<br>
<IMG SRC="hk.jpg" HEIGHT=11 WIDTH=11 alt="" id="G6M2"> Starfsmenn stofnunarinnar sem ráðnir eru til rannsóknarstarfa leiðbeina stúdentum í meistara- og doktorsnámi og kenna í námskeiðum á sérsviði sínu eftir því sem um semst við deildir Háskóla Íslands.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G7M1"> Við Stofnun Árna Magnússonar í íslenskum fræðum skulu vera tvær sérstakar rannsóknarstöður. Skal önnur vera sérstaklega tengd nafni Árna Magnússonar en hin með sama hætti tengd nafni Sigurðar Nordals. Forstöðumaður getur að fenginni umsögn húsþings ráðið í þessar stöður til tiltekins tíma án þess að þær séu auglýstar lausar til umsóknar.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G8M1"> Við ráðningu til rannsóknarstarfa við Stofnun Árna Magnússonar í íslenskum fræðum skal fylgja hliðstæðum reglum og gert er við ráðningu kennara og sérfræðinga við Háskóla Íslands. Þriggja manna dómnefnd sem forstöðumaður skipar metur hæfi umsækjenda. Skal einn nefndarmanna skipaður samkvæmt tilnefningu stjórnar stofnunarinnar og er hann jafnframt formaður, einn samkvæmt tilnefningu húsþings og einn samkvæmt tilnefningu [ráðherra].<sup style="font-size:60%">1)</sup> Forstöðumaður skal leita umsagnar húsþings við ráðningu til rannsóknarstarfa.<br>
<IMG SRC="hk.jpg" HEIGHT=11 WIDTH=11 alt="" id="G8M2"> Starfsheiti þeirra sem ráðnir eru til rannsóknarstarfa skulu vera rannsóknarlektor, rannsóknardósent og rannsóknarprófessor.<br>
<IMG SRC="hk.jpg" HEIGHT=11 WIDTH=11 alt="" id="G8M3"> Stofnunin setur sér siðareglur, m.a. um fræðilegt sjálfstæði starfsmanna.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 419. gr.</a> </small></i><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.061.html#G14">L. 61/2011, 14. gr.</a> </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G10M1"> Kostnaður við rekstur Stofnunar Árna Magnússonar í íslenskum fræðum greiðist úr ríkissjóði eftir því sem ákveðið er í fjárlögum.<br>
<IMG SRC="hk.jpg" HEIGHT=11 WIDTH=11 alt="" id="G10M2"> Stofnuninni er heimilt að innheimta gjöld fyrir afrit gagna úr segulbandasöfnum, fyrir gerð og birtingu ljósmynda úr handritum, fyrir hvers konar sérunnin afrit af gögnum í vörslu stofnunarinnar, fyrir afnot af rannsóknaraðstöðu, fyrir veitta sérfræðiþjónustu vegna yfirlesturs gagna og gagnaöflunar, og fyrir aðgang að sýningum á vegum stofnunarinnar. Stofnunin setur gjaldskrá um framangreinda gjaldtöku.<br>
<IMG SRC="hk.jpg" HEIGHT=11 WIDTH=11 alt="" id="G10M3"> [Ráðherra]<sup style="font-size:60%">1)</sup> er heimilt að setja í reglugerð<sup style="font-size:60%">2)</sup> nánari ákvæði um framkvæmd þessara laga.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 419. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/861-2008">Rg. 861/2008</a>. </small></i><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G11M1"> Lög þessi öðlast gildi 1. september 2006.<br>
<IMG SRC="hk.jpg" HEIGHT=11 WIDTH=11 alt="" id="G11M2"> <a href="http://www.althingi.is/altext/stjt/2006.040.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><IMG SRC="/lagas/sk.jpg" HEIGHT=11 WIDTH=11 alt=""> <b>Ákvæði til bráðabirgða.</b><br><IMG SRC="/lagas/hk.jpg" HEIGHT=11 WIDTH=11 alt="" id="B0M1"> Við gildistöku laga þessara tekur Stofnun Árna Magnússonar í íslenskum fræðum við eignum og skuldbindingum Íslenskrar málstöðvar, Orðabókar Háskólans, Stofnunar Árna Magnússonar á Íslandi, Stofnunar Sigurðar Nordals og Örnefnastofnunar Íslands. Í því felst m.a. að starfsmenn framangreindra stofnana verða starfsmenn Stofnunar Árna Magnússonar í íslenskum fræðum.<br><IMG SRC="/lagas/hk.jpg" HEIGHT=11 WIDTH=11 alt="" id="B0M2"> Þrátt fyrir ákvæði 1. mgr. verða störf forstöðumanna þeirra stofnana, sem sameinast í Stofnun Árna Magnússonar í íslenskum fræðum, lögð niður. Þeir skulu þó vera forstöðumanni sem skipaður verður skv. 4. mgr. til aðstoðar og starfa þannig áfram við stofnunina til 31. október 2006. Niðurlagning á störfum forstöðumanna Stofnunar Árna Magnússonar á Íslandi og Orðabókar Háskólans hefur þó ekki áhrif á ráðningu þeirra í störf prófessora við hugvísindadeild Háskóla Íslands. Öllum fráfarandi forstöðumönnum skulu boðin rannsóknarstörf við Stofnun Árna Magnússonar í íslenskum fræðum frá og með 1. nóvember 2006 og skulu þeir við ráðningu í þau störf halda öllum áunnum réttindum sínum úr fyrra starfi.<br><IMG SRC="/lagas/hk.jpg" HEIGHT=11 WIDTH=11 alt="" id="B0M3"> Þrátt fyrir ákvæði 1. mgr. 5. gr. laga þessara skal hugvísindadeild Háskóla Íslands, í stað húsþings, tilnefna einn mann í dómnefnd til að meta hæfi forstöðumanns Stofnunar Árna Magnússonar í íslenskum fræðum vegna skipunar hans í embætti skv. 4. mgr.<br><IMG SRC="/lagas/hk.jpg" HEIGHT=11 WIDTH=11 alt="" id="B0M4"> Þrátt fyrir ákvæði 11. gr. skal stjórn skv. 4. gr. skipuð eigi síðar en 1. júlí 2006, til að veita umsögn um skipun í embætti forstöðumanns skv. 5. gr. Dómnefnd skv. 5. gr. skal einnig skipuð eigi síðar en 1. júlí 2006, til að meta hæfi umsækjenda um starf forstöðumanns. Gengið skal frá skipun forstöðumanns skv. 5. gr. eigi síðar en 1. september 2006.<br><IMG SRC="/lagas/hk.jpg" HEIGHT=11 WIDTH=11 alt="" id="B0M5"> Ónýttar fjárheimildir á fjárlögum 2006 fyrir Stofnun Árna Magnússonar á Íslandi, Íslenska málstöð, Orðabók Háskólans, Stofnun Sigurðar Nordals og Örnefnastofnun Íslands við gildistöku laga þessara renna til Stofnunar Árna Magnússonar í íslenskum fræðum.<br></body></html>
