<!DOCTYPE html>
<html><head>
<title>1980  nr. 53  28. maí/ Lög um jöfnun og lækkun hitunarkostnaðar</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. nóvember 2017.&nbsp;&nbsp;Útgáfa 147.&nbsp;&nbsp;Prenta í <a href="/lagasafn/pdf/147/1980053.pdf">tveimur dálkum</a>.</small>
</small><hr>
<h2> Lög um jöfnun og lækkun hitunarkostnaðar </h2><p style='text-align:center'><strong>1980  nr. 53  28. maí</strong></p><hr>
<a href="http://www.althingi.is//dba-bin/ferill.pl?ltg=102&amp;mnr=160"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/102/s/pdf/0339.pdf"><i>Frumvarp til laga.</i></a><br>
<br>
<small><b>Tóku gildi 16. júní 1980.</b>  <em>Breytt með </em>
<a href="/altext/stjtnr.html#1985057">l. 57/1985</a> (tóku gildi 11. júlí 1985), 
<a href="/altext/stjt/2007.075.html">l. 75/2007</a> (tóku gildi 1. ágúst 2007) og 
<a href="/altext/stjt/2011.126.html">l. 126/2011</a> (tóku gildi 30. sept. 2011). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>ferðamála-, iðnaðar- og nýsköpunarráðherra</b> eða <b>atvinnuvega- og nýsköpunarráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2017015.html">hér.</a><hr><br><b>I. kafli.</b> <b>Markmið.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b>  Með lögum þessum er stefnt að jöfnun hitunarkostnaðar og lækkun á heildarkostnaði við upphitun húsnæðis í landinu, m.a. með eftirfarandi ráðstöfunum:
<br>&nbsp;&nbsp;&nbsp;<span id="G1M1L1">a.</span> Greiðslu olíustyrks vegna þeirra sem búa við olíukyndingu.<br>&nbsp;&nbsp;&nbsp;<span id="G1M1L2">b.</span> Hagkvæmari orkunotkun og orkusparnaði.<br>&nbsp;&nbsp;&nbsp;<span id="G1M1L3">c.</span> Aukinni notkun innlendra orkugjafa í stað olíu.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b>  Kostnaður við framkvæmd laga þessara greiðist úr ríkissjóði.<br><br><b>II. kafli.</b> <b>Um olíustyrk.</b><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b>  Þeir sem eingöngu nota gasolíu sem orkugjafa til hitunar íbúðar eiga rétt á olíustyrk, sbr. 4. gr.<br>
<IMG SRC="hk.jpg" HEIGHT=11 WIDTH=11 alt="" id="G3M2"> Olíustyrkur skal vera 20 þús. kr. á ársfjórðungi og er heimilt að breyta honum miðað við breytingu á gasolíuverði og verði annarra orkugjafa.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b>  Olíustyrkir skulu greiddir húsráðanda ársfjórðungslega vegna þeirra íbúa sem hafa fasta búsetu (lögheimili) í viðkomandi íbúð meirihluta styrktímabils.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Fjöldi styrkja reiknast þannig:
<br>&nbsp;&nbsp;&nbsp;<span id="G4M2L1">a.</span> Fyrir einn íbúa greiðast 2 olíustyrkir.<br>&nbsp;&nbsp;&nbsp;<span id="G4M2L2">b.</span> Fyrir tvo íbúa greiðast 3 olíustyrkir.<br>&nbsp;&nbsp;&nbsp;<span id="G4M2L3">c.</span> Fyrir þrjá íbúa greiðast 3<sup style="font-size:60%">1</sup>/<span style="font-size:60%">2</span> olíustyrkur.<br>&nbsp;&nbsp;&nbsp;<span id="G4M2L4">d.</span> Fyrir fjóra íbúa greiðast 4 olíustyrkir.<br>&nbsp;&nbsp;&nbsp;<span id="G4M2L5">e.</span> Fyrir fimm íbúa greiðast 4<sup style="font-size:60%">1</sup>/<span style="font-size:60%">2</span> olíustyrkur.<br>&nbsp;&nbsp;&nbsp;<span id="G4M2L6">f.</span> Fyrir sex íbúa greiðast 5 olíustyrkir.<br>&nbsp;&nbsp;&nbsp;<span id="G4M2L7">g.</span> Fyrir sjö íbúa eða fleiri greiðast 5<sup style="font-size:60%">1</sup>/<span style="font-size:60%">2</span> olíustyrkur.<br>
<IMG SRC="hk.jpg" HEIGHT=11 WIDTH=11 alt="" id="G4M3"> Við framangreinda styrki bætist <sup style="font-size:60%">1</sup>/<span style="font-size:60%">2</span> olíustyrkur vegna lífeyrisþega, sem njóta bóta samkvæmt 19. gr. laga um almannatryggingar, og annarra lífeyrisþega sem hafa svipaðar heildartekjur.<br>
<IMG SRC="hk.jpg" HEIGHT=11 WIDTH=11 alt="" id="G4M4"> Olíustyrkur skal ekki talinn til tekna við álagningu tekjuskatts og útsvars.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b>  Heimilt er að greiða árlega einn olíustyrk, sbr. 3. gr., á hvert olíukynditæki sem hefur verið sótthreinsað og stillt á árinu.<br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b>  Þeir sem kost eiga á hitaveitu, fjarvarmaveitu eða rafhitun eiga ekki rétt á olíustyrk. Viðkomandi orkuveita sker úr um hvort húseign á kost á öðrum orkugjafa en olíu. Ráðuneytið sker úr um vafaatriði.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b>  Heimilt er:
<br>&nbsp;&nbsp;&nbsp;<span id="G7M1L1">a.</span> að greiða styrk vegna skólahúsnæðis, sem hitað er með olíu. Árlegur styrkur má nema 465 kr. á hvern rúmmetra upphitaðs húsrýmis, og er heimilt að breyta honum, sbr. 3. gr.,<br>&nbsp;&nbsp;&nbsp;<span id="G7M1L2">b.</span> að styrkja rafveitur að því marki, sem þær nota olíu sem orkugjafa til framleiðslu rafmagns til hitunar íbúða á sölusvæði sínu,<br>&nbsp;&nbsp;&nbsp;<span id="G7M1L3">c.</span> að styrkja aðila, sem ekki eiga kost á raforku frá samveitu og verða að leysa raforkuþörf sína með rekstri dísilstöðva. Skal styrkurinn vera sá sami og veittur er til hitunar íbúða samkvæmt lögum þessum.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b>  Olíustyrkir skv. 4. gr. skulu greiddir til sveitarfélaga, sem annast úthlutun þeirra til húsráðenda. Sveitarfélögum er skylt að senda ráðuneyti ársfjórðungslega skilagrein um úthlutun olíustyrkja. Vanræki sveitarfélag slíkt er heimilt að fresta greiðslum til þess þar til úr hefur verið bætt. Skylt er orkuveitum, að olíusölum meðtöldum, að gefa upplýsingar um orkusölu til einstakra húseigna.<br><br><b>III. kafli.</b> <b>Um orkusparnað.</b><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b>  Orkustofnun skal gera áætlun um hagkvæma orkunotkun og orkusparnað í húshitun. Í áætluninni skal gerð grein fyrir orkunotkun húsnæðis í landinu, möguleikum til orkusparnaðar, hagkvæmni einstakra aðgerða og heildarkostnaði miðað við tiltekin orkusparnaðarmarkmið.<br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b>  &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.075.html#G17">L. 75/2007, 17. gr.</a> </small></i><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b>  Til fræðslu og upplýsingastarfsemi um orkusparnað skal verja árlega upphæð sem nemur a.m.k. <sup style="font-size:60%">1</sup>/<span style="font-size:60%">2</span> hundraðshluta af áætlaðri heildarupphæð olíustyrkja til einstaklinga skv. 3. gr.<br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b>  Heimilt er að veita sveitarfélögum, þar sem olía er notuð til húshitunar, styrki vegna tækniþjónustu á sviði orkusparnaðar og til að undirbúa aðgerðir, sem stuðlað geta að hagkvæmari orkunotkun.<br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b>  Húsnæðismálastofnun er heimilt að veita einstaklingum lán til orkusparandi endurbóta á íbúðarhúsnæði, sem hitað er með olíu.<br><br><b>IV. kafli.</b> <b>Um nýtingu innlendra orkugjafa.</b><br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b>  Orkustofnun skal í samráði við Rafmagnsveitur ríkisins gera húshitunaráætlun fyrir tímabilið 1981&ndash;1983 um nýtingu innlendra orkugjafa til húshitunar í stað olíu. Skal þar gera tillögur um árlegar framkvæmdir í orkumálum, sem nauðsynlegar teljast til þess að sem flestir landsmenn búi við innlenda orkugjafa eða njóti orku frá olíukyntri fjarvarmaveitu í árslok 1983.<br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b>  Til að tryggja að innlendir orkugjafar séu samkeppnishæfir við olíukyndingu er heimilt að veita varmaveitum framlag til að jafna þann mun sem orkuverð þeirra er metið hærra en sem nemur hitunarkostnaði með olíu að frádregnum olíustyrk.<br><br><b>V. kafli.</b> <b>Um gildistöku og reglugerð.</b><br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b>  [[Ráðherra]<sup style="font-size:60%">1)</sup> fer með framkvæmd laganna og er heimilt að setja með reglugerð nánari ákvæði um framkvæmd þeirra.<sup style="font-size:60%">2)</sup>]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 84. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/323-1980">Rg. 323/1980</a> (um úthlutun olíustyrks). <a href="https://www.reglugerd.is/reglugerdir/allar/nr/510-1980">Rg. 510/1980</a> (um framlag til varmaveitna til nýtingar innlendra orkugjafa). <sup style="font-size:60%">3)</sup><a href="/altext/stjtnr.html#1985057?g1">L. 57/1985, 1. gr.</a> </small></i><br>
<span id="G17"></span><IMG SRC="sk.jpg" HEIGHT=11 WIDTH=11 alt=""> <b>17. gr.</b>  Lög þessi öðlast þegar gildi <a href="http://www.althingi.is/vefur/lagas-hlp.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða. Sjá 7. lið í leiðbeiningum um notkun lagasafns.">&hellip;</a><br><IMG SRC="/lagas/sk.jpg" HEIGHT=11 WIDTH=11 alt=""> <b>Ákvæði til bráðabirgða.</b>  Í þeim tilvikum, sem hitunarkostnaður með raforku reynist hærri en hitunarkostnaður með olíu að frádregnum olíustyrk, er ríkisstjórninni heimilað að jafna þennan mismun með sérstökum styrk.<br></body></html>
