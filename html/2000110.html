<!DOCTYPE html>
<html><head>
<title>2000  nr. 110  25. maí/ [Lög um lífsýnasöfn og söfn heilbrigðisupplýsinga]1)</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. maí 2020.&nbsp;&nbsp;Útgáfa 150b.&nbsp;&nbsp;Prenta í <a href="/lagasafn/pdf/150b/2000110.pdf">tveimur dálkum</a>.</small>
</small><hr>
<h2> [Lög um lífsýnasöfn og söfn heilbrigðisupplýsinga]<sup style="font-size:60%">1)</sup> </h2><p style='text-align:center'><strong>2000  nr. 110  25. maí</strong></p><hr>
&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 21. gr.</a> </small></i><br><a href="http://www.althingi.is//dba-bin/ferill.pl?ltg=125&amp;mnr=534"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/125/s/0835.html"><i>Frumvarp til laga.</i></a><br>
<br>
<small><b>Tóku gildi 1. janúar 2001.</b>  <em>Breytt með: </em>
<a href="/altext/stjt/2008.027.html">L. 27/2008</a> (tóku gildi 19. apríl 2008). 
<a href="/altext/stjt/2009.048.html">L. 48/2009</a> (tóku gildi 23. apríl 2009). 
<a href="/altext/stjt/2014.045.html">L. 45/2014</a> (tóku gildi 1. jan. 2015 nema 3. tölul. 20. gr. sem tók gildi 29. maí 2014). 
<a href="/altext/stjt/2018.090.html">L. 90/2018</a> (tóku gildi 15. júlí 2018; <em>EES-samningurinn:</em> XI. viðauki reglugerð <a href="/lagasafn/pdf/150b/i32016R0679.pdf">2016/679</a>). 
<a href="/altext/stjt/2019.071.html">L. 71/2019</a> (tóku gildi 5. júlí 2019). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>heilbrigðisráðherra</b> eða <b>heilbrigðisráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2018119.html">hér.</a><hr><br><b>I. kafli.</b> <b>Almenn ákvæði.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Markmið.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Markmiðið með lögum þessum er að heimila söfnun, vörslu, meðferð og nýtingu lífsýna úr mönnum [og vörslu, meðferð og nýtingu heilbrigðisupplýsinga sem aflað er til vísindarannsókna]<sup style="font-size:60%">1)</sup> með þeim hætti að persónuvernd sé trygg, gætt sé hagsmuna [einstaklinga]<sup style="font-size:60%">1)</sup> og nýting [heilbrigðisgagnanna]<sup style="font-size:60%">1)</sup> þjóni vísindalegum og læknisfræðilegum tilgangi og stuðli að almannaheill.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Aldrei skal setja hagsmuni vísinda og samfélags ofar hagsmunum [einstaklinga].<sup style="font-size:60%">1)</sup> Óheimilt er að mismuna [einstaklingi]<sup style="font-size:60%">1)</sup> á grundvelli upplýsinga sem fengnar eru úr lífsýni hans [eða heilbrigðisupplýsingum].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 1. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Gildissvið.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Lög þessi taka til söfnunar lífsýna, vörslu, meðferðar, nýtingar og vistunar þeirra í lífsýnasöfnum.<br>
<IMG SRC="hk.jpg" HEIGHT=11 WIDTH=11 alt="" id="G2M2"> Lögin taka ekki til tímabundinnar vörslu lífsýna sem safnað er vegna þjónusturannsókna, meðferðar, eða afmarkaðra vísindarannsókna, enda sé slíkum sýnum eytt þegar þjónustu, meðferð eða rannsókn lýkur. Með tímabundinni vörslu er átt við vörslu í allt að fimm ár, nema vísindasiðanefnd veiti heimild til vörslu í lengri tíma. Sé óskað eftir varðveislu slíkra sýna til frambúðar skal vista þau í lífsýnasafni.<br>
<IMG SRC="hk.jpg" HEIGHT=11 WIDTH=11 alt="" id="G2M3"> [Lög þessi taka til vörslu, meðferðar, nýtingar og vistunar heilbrigðisupplýsinga í söfnum heilbrigðisupplýsinga.<br>
<IMG SRC="hk.jpg" HEIGHT=11 WIDTH=11 alt="" id="G2M4"> Lög þessi taka til varðveislu heilbrigðisupplýsinga, sem aflað var til vísindarannsóknar á heilbrigðissviði eða urðu til við framkvæmd hennar, í samræmi við lög um vísindarannsóknir á heilbrigðissviði, eftir að rannsókn er lokið. Lögin taka ekki til tímabundinnar vörslu heilbrigðisupplýsinga vegna afmarkaðra vísindarannsókna enda sé slíkum upplýsingum eytt eftir að rannsókn lýkur.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G2M5"> Lögin gilda ekki um geymslu kynfrumna og fósturvísa samkvæmt [lögum um tæknifrjóvgun og notkun kynfrumna og fósturvísa manna til stofnfrumurannsókna],<sup style="font-size:60%">2)</sup> líffæra samkvæmt lögum um brottnám líffæra eða líkamsleifa samkvæmt þjóðminjalögum.<br>
<IMG SRC="hk.jpg" HEIGHT=11 WIDTH=11 alt="" id="G2M6"> [Um meðferð upplýsinga í sjúkraskrá gilda lög um sjúkraskrár.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 2. gr.</a> <sup style="font-size:60%">2)</sup><a href="/altext/stjt/2008.027.html">L. 27/2008, 11. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Skilgreiningar.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Í lögum þessum hafa eftirfarandi orð svofellda merkingu:
<br>&nbsp;&nbsp;&nbsp;<span id="G3M1L1">1.</span> <i>Lífsýni:</i> Lífrænt efni úr mönnum, lifandi eða látnum, sem veitt getur um þá líffræðilegar upplýsingar.<br>&nbsp;&nbsp;&nbsp;<span id="G3M1L2">[2.</span> [<i>Persónugreinanleg heilbrigðisgögn:</i> Heilbrigðisgögn sem unnt er að rekja beint eða óbeint til einstaklings.]<sup style="font-size:60%">1)</sup><br>&nbsp;&nbsp;&nbsp;<span id="G3M1L3">3.</span> <i>Vísindasýni:</i> Lífsýni sem aflað er í vísindalegum tilgangi.<br>&nbsp;&nbsp;&nbsp;<span id="G3M1L4">4.</span> <i>Þjónustusýni:</i> Lífsýni sem tekin eru vegna heilbrigðisþjónustu við einstaklinginn.]<sup style="font-size:60%">2)</sup><br>&nbsp;&nbsp;&nbsp;<span id="G3M1L5">[5.</span> ]<sup style="font-size:60%">2)</sup> <i>Lífsýnasafn:</i> Safn lífsýna sem geymd eru til frambúðar.<br>&nbsp;&nbsp;&nbsp;<span id="G3M1L6">[6.</span> <i>Lífsýnasafn vísindasýna: </i>Safn vísindasýna sem varðveita skal lengur en fimm ár.<br>&nbsp;&nbsp;&nbsp;<span id="G3M1L7">7.</span> <i>Lífsýnasafn þjónustusýna:</i> Safn þjónustusýna sem varðveita skal lengur en fimm ár.]<sup style="font-size:60%">2)</sup><br>&nbsp;&nbsp;&nbsp;<span id="G3M1L8">[8.</span> ]<sup style="font-size:60%">2)</sup> [<i>Vísindarannsókn á heilbrigðissviði:</i> Rannsókn á mönnum, lífsýnum og heilbrigðisupplýsingum þar sem beitt er vísindalegum aðferðum til að auka þekkingu á heilbrigði og sjúkdómum.]<sup style="font-size:60%">1)</sup><br>&nbsp;&nbsp;&nbsp;<span id="G3M1L9">[9.</span> ]<sup style="font-size:60%">2)</sup> <i>Þjónusturannsókn:</i> Rannsókn sem framkvæmd er vegna heilbrigðisþjónustu við einstaklinga.<br>&nbsp;&nbsp;&nbsp;<span id="G3M1L10">[10.</span> ]<sup style="font-size:60%">2)</sup> <i>Upplýst, óþvingað samþykki:</i> Samþykki sem veitt er skriflega og af fúsum og frjálsum vilja eftir að lífsýnisgjafi hefur verið upplýstur um markmið með töku sýnisins, gagnsemi þess, áhættu samfara tökunni og að lífsýnið verði varðveitt til frambúðar í lífsýnasafni til notkunar skv. 9. gr.<br>&nbsp;&nbsp;&nbsp;<span id="G3M1L11">[11.</span> ]<sup style="font-size:60%">2)</sup> <i>Ætlað samþykki:</i> Samþykki sem felst í því að lífsýnisgjafi hefur ekki lýst sig mótfallinn því að lífsýni sem tekið er úr honum við þjónusturannsókn verði varðveitt til frambúðar í lífsýnasafni til notkunar skv. 9. gr., enda hafi skriflegar upplýsingar um að slíkt kynni að verða gert verið aðgengilegar. <br>&nbsp;&nbsp;&nbsp;<span id="G3M1L12">[12.</span> ]<sup style="font-size:60%">2)</sup> <i>Lífsýnisgjafi:</i> Einstaklingur sem lífsýni er úr.<br>&nbsp;&nbsp;&nbsp;<span id="G3M1L13">[13.</span> ]<sup style="font-size:60%">2)</sup> <i>Leyfishafi:</i> Einstaklingur eða lögaðili sem fengið hefur leyfi ráðherra til starfrækslu lífsýnasafns skv. 4. gr. laga þessara.<br>&nbsp;&nbsp;&nbsp;<span id="G3M1L14">[14.</span> <i>Heilbrigðisupplýsingar:</i> Sjúkraskrárupplýsingar, upplýsingar og gögn úr lífsýnasöfnum og söfnum heilbrigðisupplýsinga og aðrar upplýsingar um sjúkrasögu og heilsuhagi.<br>&nbsp;&nbsp;&nbsp;<span id="G3M1L15">15.</span> <i>Heilbrigðisgögn:</i> Heilbrigðisupplýsingar og lífsýni.<br>&nbsp;&nbsp;&nbsp;<span id="G3M1L16">16.</span> <i>Safn heilbrigðisupplýsinga:</i> Safn sem hefur fengið leyfi ráðherra til að varðveita heilbrigðisupplýsingar sem aflað er til vísindarannsókna eða verða til við framkvæmd þeirra.<br>&nbsp;&nbsp;&nbsp;<span id="G3M1L17">17.</span> <i>Ábyrgðarmaður rannsóknar:</i> Einstaklingur sem ber ábyrgð á framkvæmd rannsóknar samkvæmt rannsóknaáætlun sem samþykkt hefur verið af vísindasiðanefnd eða siðanefnd heilbrigðisrannsókna.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 3. gr.</a> <sup style="font-size:60%">2)</sup><a href="/altext/stjt/2009.048.html">L. 48/2009, 1. gr.</a> </small></i><br><br><b>II. kafli.</b> <b>[Stofnun og starfræksla lífsýnasafna og safna heilbrigðisupplýsinga.]<sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 8. gr.</a> </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Heimild til stofnunar og starfrækslu.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> [Stofnun og starfræksla lífsýnasafns og safns heilbrigðisupplýsinga, þ.e. söfnun, varsla, meðferð, nýting og vistun lífsýna og heilbrigðisupplýsinga sem aflað er til vísindarannsókna, er einungis heimil þeim sem fengið hefur til þess leyfi ráðherra samkvæmt lögum þessum, að fenginni umsögn landlæknis, vísindasiðanefndar og Persónuverndar.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 4. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Skilyrði fyrir leyfi.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> Leyfi til stofnunar og starfrækslu lífsýnasafns [og safns heilbrigðisupplýsinga]<sup style="font-size:60%">1)</sup> er háð eftirfarandi skilyrðum:
<br>&nbsp;&nbsp;&nbsp;<span id="G5M1L1">1.</span> Uppfyllt séu ákvæði laga þessara og stjórnvaldsfyrirmæla sem kunna að verða sett á grundvelli þeirra.<br>&nbsp;&nbsp;&nbsp;<span id="G5M1L2">2.</span> [Safnið]<sup style="font-size:60%">1)</sup> sé staðsett hér á landi.<br>&nbsp;&nbsp;&nbsp;<span id="G5M1L3">3.</span> Fyrir liggi skýr markmið með starfrækslu og upplýsingar um rekstrargrundvöll safnsins.<br>&nbsp;&nbsp;&nbsp;<span id="G5M1L4">4.</span> Gerð sé grein fyrir aðstöðu til varðveislu [heilbrigðisgagna].<sup style="font-size:60%">1)</sup><br>&nbsp;&nbsp;&nbsp;<span id="G5M1L5">5.</span> Starfsreglur [safnsins]<sup style="font-size:60%">1)</sup> liggi fyrir, þar með taldar reglur safnsins um fyrirkomulag erlends samstarfs.<br>&nbsp;&nbsp;&nbsp;<span id="G5M1L6">6.</span> Tilnefnd sé safnstjórn, sbr. 6. gr., og einn einstaklingur sem sé ábyrgur fyrir [safninu].<sup style="font-size:60%">1)</sup><br>&nbsp;&nbsp;&nbsp;<span id="G5M1L7">7.</span> [Ábyrgðarmaður lífsýnasafns og safns heilbrigðisupplýsinga skal hafa nauðsynlega sérþekkingu og hafa stundað sjálfstæð rannsóknar- og þróunarstörf á sviði heilbrigðisvísinda.]<sup style="font-size:60%">1)</sup><br>&nbsp;&nbsp;&nbsp;<span id="G5M1L8">[8.</span> Séu bæði vísindasýni og þjónustusýni í sama lífsýnasafni skulu þau vera skýrt aðgreind og merkt þannig að tryggt sé að varsla, meðferð og nýting þeirra sé í samræmi við ákvæði laganna og stjórnvaldsfyrirmæla sem sett eru á grundvelli þeirra.]<sup style="font-size:60%">2)</sup><br>&nbsp;&nbsp;&nbsp;<span id="G5M1L9">[9.</span> ]<sup style="font-size:60%">2)</sup> [Öryggismat og öryggisráðstafanir við söfnun og meðferð lífsýna og meðferð heilbrigðisupplýsinga í safni heilbrigðisupplýsinga séu í samræmi við reglur<sup style="font-size:60%">3)</sup> Persónuverndar um öryggi persónuupplýsinga í lífsýnasöfnum og söfnum heilbrigðisupplýsinga.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G5M2"> Ráðherra getur bundið leyfi frekari skilyrðum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 5. gr.</a> <sup style="font-size:60%">2)</sup><a href="/altext/stjt/2009.048.html">L. 48/2009, 2. gr.</a> <sup style="font-size:60%">3)</sup><!a href="ekkitil/ekkitil.html?REGL/2019660">Rgl. 660/2019</a>, sbr. <!a href="ekkitil/ekkitil.html?REGL/2019921">rgl. 921/2019</a>. <!a href="ekkitil/ekkitil.html?REGL/2019920">Rgl. 920/2019</a>. </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>[Stjórn lífsýnasafns og safns heilbrigðisupplýsinga.]<sup style="font-size:60%">1)</sup></em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Leyfishafi skipar a.m.k. þriggja manna stjórn yfir hverju lífsýnasafni [og hverju safni heilbrigðisupplýsinga]<sup style="font-size:60%">1)</sup> sem skal hafa eftirlit með starfsemi þess, [sbr. þó 6. gr. a].<sup style="font-size:60%">1)</sup> Stjórnin hefur upplýsingaskyldu gagnvart landlækni, Persónuvernd og vísindasiðanefnd um [heilbrigðisgögn]<sup style="font-size:60%">1)</sup> og starfsemi [safnanna].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 6. gr.</a> </small></i><br>
<span id="G6A"></span><IMG SRC="sk.jpg" HEIGHT=11 WIDTH=11 alt=""> <b>[6. gr. a.</b> <em>Heimild til samrekstrar lífsýnasafns og safns heilbrigðisupplýsinga.</em><br>
<IMG SRC="hk.jpg" HEIGHT=11 WIDTH=11 alt="" id="G6AM1"> Ráðherra getur að fenginni umsögn landlæknis, vísindasiðanefndar og Persónuverndar veitt heimild til að reka samhliða lífsýnasafn og safn heilbrigðisupplýsinga með einni safnstjórn, sbr. 6. gr.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 7. gr.</a> </small></i><br><br><b>III. kafli.</b> <b>[Söfnun, meðferð og aðgangur að heilbrigðisgögnum.]<sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 15. gr.</a> </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Samþykki lífsýnisgjafa og afturköllun þess.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Við öflun lífsýnis til vörslu í [lífsýnasafni vísindasýna]<sup style="font-size:60%">1)</sup> skal leitað eftir upplýstu, óþvinguðu samþykki þess sem lífsýnið gefur. Það skal veitt skriflega og af fúsum og frjálsum vilja eftir að lífsýnisgjafi hefur verið upplýstur um markmið með töku sýnisins, gagnsemi þess, áhættu samfara tökunni og að lífsýnið verði varðveitt til frambúðar í [lífsýnasafni vísindasýna]<sup style="font-size:60%">1)</sup> til notkunar skv. 9. gr. Auk þess skal gætt ákvæða [laga um persónuvernd og vinnslu persónuupplýsinga]<sup style="font-size:60%">2)</sup> þar sem það á við.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Lífsýnisgjafi getur hvenær sem er afturkallað samþykki sitt skv. 1. mgr. og skal lífsýninu þá eytt. Efni sem unnið hefur verið úr lífsýni við framkvæmd rannsóknar eða niðurstöðum rannsóknar sem þegar hefur verið framkvæmd skal þó ekki eytt.<br>
<IMG SRC="hk.jpg" HEIGHT=11 WIDTH=11 alt="" id="G7M3"> Hafi lífsýnum verið safnað vegna þjónusturannsókna eða meðferðar má ganga út frá ætluðu samþykki sjúklings fyrir því að lífsýnið verði vistað í [lífsýnasafni þjónustusýna]<sup style="font-size:60%">1)</sup> til notkunar skv. 9. gr., enda sé þess getið í almennum upplýsingum frá heilbrigðisstarfsmanni eða heilbrigðisstofnun.<br>
<IMG SRC="hk.jpg" HEIGHT=11 WIDTH=11 alt="" id="G7M4"> Lífsýnisgjafi getur hvenær sem er afturkallað ætlað samþykki sitt fyrir að sýni hans verði vistað í [lífsýnasafni þjónustusýna]<sup style="font-size:60%">1)</sup> til notkunar skv. 9. gr. og skal það þá einungis notað í þágu lífsýnisgjafa eða með sérstakri heimild hans, sbr. þó [6. mgr. 9. gr.]<sup style="font-size:60%">3)</sup> Beiðni lífsýnisgjafa getur varðað öll [persónugreinanleg]<sup style="font-size:60%">1)</sup> lífsýni sem þegar hafa verið tekin eða kunna að verða tekin úr honum. Skylt er að verða við slíkri beiðni. Lífsýnisgjafi skal tilkynna landlækni um ósk sína. Landlæknir skal annast gerð eyðublaða fyrir slíkar tilkynningar og sjá til þess að þau liggi frammi á heilbrigðisstofnunum og hjá sjálfstætt starfandi heilbrigðisstarfsmönnum. [Landlæknir skal halda dulkóðaða skrá um einstaklinga sem lagt hafa bann við notkun lífsýna úr þjónusturannsóknum til vísindarannsókna og við vistun þeirra í lífsýnasafni vísindasýna. Skráin skal vera aðgengileg ábyrgðarmönnum lífsýnasafna og skulu þeir tryggja að vilji einstaklingsins sé virtur.]<sup style="font-size:60%">1)</sup> [Þeir starfsmenn landlæknis sem starfa við framangreint eru bundnir þagnarskyldu skv. X. kafla stjórnsýslulaga.]<sup style="font-size:60%">4)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2009.048.html">L. 48/2009, 3. gr.</a> <sup style="font-size:60%">2)</sup><a href="/altext/stjt/2018.090.html#G54">L. 90/2018, 54. gr.</a> <sup style="font-size:60%">3)</sup><a href="/altext/stjt/2014.045.html">L. 45/2014, 9. gr.</a> <sup style="font-size:60%">4)</sup><a href="/altext/stjt/2019.071.html">L. 71/2019, 5. gr.</a> </small></i><br>
<span id="G7A"></span><IMG SRC="sk.jpg" HEIGHT=11 WIDTH=11 alt=""> <b>[7. gr. a.</b> <em>Heimild fyrir varðveislu heilbrigðisupplýsinga.</em><br>
<IMG SRC="hk.jpg" HEIGHT=11 WIDTH=11 alt="" id="G7AM1"> Um heimild fyrir varðveislu heilbrigðisupplýsinga sem aflað er til vísindarannsókna eða verða til við framkvæmd þeirra fer samkvæmt lögum um vísindarannsóknir á heilbrigðissviði.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 10. gr.</a> </small></i><br>
<span id="G7B"></span><IMG SRC="sk.jpg" HEIGHT=11 WIDTH=11 alt=""> <b>[7. gr. b.</b> <em>Samningar safnstjórnar og ábyrgðarmanna vísindarannsókna.</em><br>
<IMG SRC="hk.jpg" HEIGHT=11 WIDTH=11 alt="" id="G7BM1"> Safnstjórn gerir samninga við ábyrgðarmenn vísindarannsókna sem leggja heilbrigðisgögn í safn. Þar skal m.a. kveðið á um vörslu og aðgang að heilbrigðisgögnum og hvernig fara skuli með þau ef ábyrgðarmaður rannsóknar getur ekki lengur uppfyllt hlutverk sitt.<br>
<IMG SRC="hk.jpg" HEIGHT=11 WIDTH=11 alt="" id="G7BM2"> Ráðherra getur sett reglugerð um nánari framkvæmd þessa ákvæðis.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 10. gr.</a> </small></i><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>[Varðveisla heilbrigðisgagna.]<sup style="font-size:60%">1)</sup></em><br>
<IMG SRC="hk.jpg" HEIGHT=11 WIDTH=11 alt="" id="G8M1"> [Lífsýni skulu tryggilega geymd og merkt. Vísindasýni [og heilbrigðisupplýsingar]<sup style="font-size:60%">1)</sup> skulu varðveitt án persónuauðkenna og skulu tengsl [þeirra]<sup style="font-size:60%">1)</sup> við persónuauðkenni vera í samræmi við reglur Persónuverndar.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G8M2"> Varsla [heilbrigðisgagna]<sup style="font-size:60%">1)</sup> skal vera þannig að þau glatist hvorki né skemmist og að óviðkomandi hafi ekki aðgang að þeim.<br>
<IMG SRC="hk.jpg" HEIGHT=11 WIDTH=11 alt="" id="G8M3"> [Heilbrigðisupplýsingar úr hverri vísindarannsókn skulu varðveittar sérgreindar í safni heilbrigðisupplýsinga. Óheimilt er að tengja saman heilbrigðisupplýsingar um einstaklinga úr mismunandi rannsóknum á meðan þær eru varðveittar í safni heilbrigðisupplýsinga.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G8M4"> Ákveði leyfishafi að hætta rekstri lífsýnasafns [eða safns heilbrigðisupplýsinga],<sup style="font-size:60%">1)</sup> eða sé hann sviptur leyfi skv. 14. gr., skal ráðherra, að fengnu áliti landlæknis, Persónuverndar og vísindasiðanefndar, taka ákvörðun um ráðstöfun [safnsins]<sup style="font-size:60%">1)</sup> en taka skal tillit til óska og tillagna leyfishafa.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 11. gr.</a> <sup style="font-size:60%">2)</sup><a href="/altext/stjt/2009.048.html">L. 48/2009, 4. gr.</a> </small></i><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>[Aðgangur að heilbrigðisgögnum í söfnum og notkun þeirra.]<sup style="font-size:60%">1)</sup></em><br>
<IMG SRC="hk.jpg" HEIGHT=11 WIDTH=11 alt="" id="G9M1"> [Heilbrigðisgögn]<sup style="font-size:60%">1)</sup> skulu fengin í skýrt tilgreindum og lögmætum tilgangi og ekki notuð í öðrum tilgangi, sbr. þó [2.&ndash;7. mgr.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G9M2"> Ábyrgðarmaður [lífsýnasafns]<sup style="font-size:60%">1)</sup> veitir aðgang að lífsýnum til frekari greiningar sjúkdóma. Honum er einnig heimilt að veita aðgang að lífsýnum til notkunar við gæðaeftirlit, aðferðaþróun og kennslu, enda séu þau ekki með persónuauðkennum.<br>
<IMG SRC="hk.jpg" HEIGHT=11 WIDTH=11 alt="" id="G9M3"> [Safnstjórn veitir aðgang að heilbrigðisgögnum úr nánar tilgreindri vísindarannsókn til frekari vísindarannsókna og skal hún gæta ákvæða samninga sem gerðir hafa verið við ábyrgðarmenn vísindarannsókna, sbr. ákvæði 7. gr. b.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G9M4"> [Ekki er heimilt að veita aðgang að heilbrigðisgögnum til vísindarannsókna nema fyrir liggi rannsóknaáætlun samþykkt af vísindasiðanefnd eða siðanefnd heilbrigðisrannsókna.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G9M5"> [Þegar veittur er aðgangur að þjónustusýnum til vísindarannsókna skulu þau afhent án persónuauðkenna. Í undantekningartilvikum er heimilt, með leyfi Persónuverndar, að afhenda lífsýni með persónuauðkennum. Tengsl lífsýna við persónuauðkenni skulu vera í samræmi við reglur Persónuverndar.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G9M6"> [Safnstjórn lífsýnasafns getur, að fengnu leyfi Persónuverndar og vísindasiðanefndar þegar það á við, heimilað notkun lífsýna í öðrum tilgangi en greinir í 2.&ndash;4. mgr., enda mæli brýnir hagsmunir með því og ávinningurinn vegi þyngra en hugsanlegt óhagræði fyrir lífsýnisgjafann eða aðra aðila.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G9M7"> Ráðherra skal, að fengnum tillögum landlæknis, vísindasiðanefndar og Persónuverndar, setja reglugerð<sup style="font-size:60%">3)</sup> með frekari ákvæði um notkun lífsýna.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 12. gr.</a> <sup style="font-size:60%">2)</sup><a href="/altext/stjt/2009.048.html">L. 48/2009, 5. gr.</a> <sup style="font-size:60%">3)</sup><a href="https://www.reglugerd.is/reglugerdir/allar/nr/1146-2010">Rg. 1146/2010</a>. </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Umráðaréttur og gjaldtaka.</em><br>
<IMG SRC="hk.jpg" HEIGHT=11 WIDTH=11 alt="" id="G10M1"> Leyfishafi [safns]<sup style="font-size:60%">1)</sup> telst ekki eigandi [heilbrigðisgagna]<sup style="font-size:60%">1)</sup> en hefur umráðarétt yfir þeim með þeim takmörkunum sem lög kveða á um og ber ábyrgð á að meðferð þeirra sé í samræmi við ákvæði laga þessara og stjórnvaldsfyrirmæla sem sett eru á grundvelli þeirra. Leyfishafa er því óheimilt að framselja [heilbrigðisgögn]<sup style="font-size:60%">1)</sup> eða setja þau að veði til tryggingar fjárskuldbindingum og þau eru ekki aðfararhæf.<br>
<IMG SRC="hk.jpg" HEIGHT=11 WIDTH=11 alt="" id="G10M2"> Leyfishafa er heimilt að taka gjald fyrir [heilbrigðisgögn],<sup style="font-size:60%">1)</sup> eða aðgang að [heilbrigðisgögnum],<sup style="font-size:60%">1)</sup> sem nemur kostnaði við öflun, vörslu og aðgang að [gögnunum].<sup style="font-size:60%">1)</sup> Gjaldtaka umfram það er óheimil.<br>
<IMG SRC="hk.jpg" HEIGHT=11 WIDTH=11 alt="" id="G10M3"> Heimilt er að senda lífsýni úr landi í þágu lífsýnisgjafa, vegna sjúkdómsgreininga eða gæðaeftirlits. [Um flutning heilbrigðisgagna úr landi fer samkvæmt ákvæðum laga um persónuvernd og [vinnslu]<sup style="font-size:60%">2)</sup> persónuupplýsinga.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 13. gr.</a> <sup style="font-size:60%">2)</sup><a href="/altext/stjt/2018.090.html#G54">L. 90/2018, 54. gr.</a> </small></i><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b> <em>Þagnarskylda.</em><br>
<IMG SRC="hk.jpg" HEIGHT=11 WIDTH=11 alt="" id="G11M1"> Allir starfsmenn lífsýnasafna [og safna heilbrigðisupplýsinga]<sup style="font-size:60%">1)</sup> og þeir sem fá aðgang að þeim, [þar á meðal eftirlitsaðilar],<sup style="font-size:60%">1)</sup> eru bundnir þagnarskyldu um atriði sem þeir komast að við störf sín og leynt skulu fara samkvæmt lögum eða eðli máls. Þagnarskyldan helst eftir að starfi, rannsókn eða kennslu lýkur.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 14. gr.</a> </small></i><br><br><b>IV. kafli.</b> <b>Eftirlit og upplýsingaskylda.</b><br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b> <em>Eftirlit.</em><br>
<IMG SRC="hk.jpg" HEIGHT=11 WIDTH=11 alt="" id="G12M1"> Ábyrgðarmaður [safns]<sup style="font-size:60%">1)</sup> ber ábyrgð á því að viðhaft sé innra eftirlit og að öryggismat sé framkvæmt reglulega í samræmi við ákvæði [laga um persónuvernd og vinnslu persónuupplýsinga].<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G12M2"> Persónuvernd hefur eftirlit með öryggi persónuupplýsinga í lífsýnasöfnum [og söfnum heilbrigðisupplýsinga].<sup style="font-size:60%">1)</sup> Um eftirlit Persónuverndar með [söfnum]<sup style="font-size:60%">1)</sup> gilda ákvæði [laga um persónuvernd og vinnslu persónuupplýsinga].<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G12M3"> [Landlæknir hefur eftirlit með starfsemi lífsýnasafna og safna heilbrigðisupplýsinga. Um framkvæmd eftirlits landlæknis fer skv. 1. og 2. mgr. 7. gr. laga um landlækni og lýðheilsu, eftir því sem við á, m.a. um heimild landlæknis til að krefjast upplýsinga, gagna og aðgangs að stofnunum og fyrirtækjum vegna eftirlitshlutverks síns og beita úrræðum 2. mgr. 7. gr. telji hann að starfsemi uppfylli ekki skilyrði laga og stjórnvaldsfyrirmæla. Ráðherra getur sett nánari ákvæði um framkvæmd eftirlits landlæknis með reglugerð.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 16. gr.</a> <sup style="font-size:60%">2)</sup><a href="/altext/stjt/2018.090.html#G54">L. 90/2018, 54. gr.</a> </small></i><br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b> <em>[Upplýsingaskylda stjórnvalda og stjórna safna.]<sup style="font-size:60%">1)</sup></em><br>
<IMG SRC="hk.jpg" HEIGHT=11 WIDTH=11 alt="" id="G13M1"> Landlækni er skylt að kynna ítarlega fyrir almenningi ákvæði laga þessara um lífsýnasöfn [og söfn heilbrigðisupplýsinga],<sup style="font-size:60%">1)</sup> sérstaklega ákvæðið um ætlað samþykki lífsýnisgjafa vegna þjónusturannsóknar, svo og rétt einstaklinga skv. 7. gr. og 3. mgr. þessarar greinar.<br>
<IMG SRC="hk.jpg" HEIGHT=11 WIDTH=11 alt="" id="G13M2"> Landlæknir skal árlega gefa út skrá um lífsýnasöfn [og söfn heilbrigðisupplýsinga],<sup style="font-size:60%">1)</sup> tilgang þeirra, starfsemi og starfsreglur. Í skránni skal m.a. koma fram hverjir skipi stjórn hvers safns og hver sé ábyrgðarmaður. Skrá þessi skal kynnt og vera aðgengileg almenningi.<br>
<IMG SRC="hk.jpg" HEIGHT=11 WIDTH=11 alt="" id="G13M3"> [Safnstjórn eða landlækni er skylt að veita einstaklingi upplýsingar um hvort heilbrigðisgögn, sem rekja má til hans, eru geymd í safni og hvers konar heilbrigðisgögn það eru.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 17. gr.</a> </small></i><br><br><b>[IV. kafli A.</b> <b>Leitargrunnar.]<sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 18. gr.</a> </small></i><br>
<span id="G13A"></span><IMG SRC="sk.jpg" HEIGHT=11 WIDTH=11 alt=""> <b>[13. gr. a.</b><br><IMG SRC="/lagas/hk.jpg" HEIGHT=11 WIDTH=11 alt="" id="G13AM1"> Heilbrigðisstofnun, sem rekin er af ríki eða sveitarfélagi, er heimilt að starfrækja leitargrunn í þeim tilgangi að kanna fýsileika vísindarannsókna á heilbrigðissviði. Forstjóri stofnunarinnar skal vera ábyrgðarmaður leitargrunns.<br>
<IMG SRC="hk.jpg" HEIGHT=11 WIDTH=11 alt="" id="G13AM2"> Í leitargrunn má safna þeim upplýsingum úr sjúkraskrám viðkomandi stofnunar sem nýst geta til að kanna fýsileika vísindarannsókna. Einnig má færa í grunninn upplýsingar um hvar má nálgast frekari gögn eða lífsýni.<br>
<IMG SRC="hk.jpg" HEIGHT=11 WIDTH=11 alt="" id="G13AM3"> Upplýsingar skal varðveita í aðgangsstýrðum leitargrunni á dulkóðuðu formi þannig að ekki sé mögulegt að rekja upplýsingarnar til einstaklings án greiningarlykils.<br>
<IMG SRC="hk.jpg" HEIGHT=11 WIDTH=11 alt="" id="G13AM4"> Ábyrgðarmaður leitargrunns setur reglur um daglega starfsemi leitargrunnsins, þar á meðal um aðgangsstýringu og aðgangstakmarkanir. Ábyrgðarmaður skipar þriggja manna stjórn leitargrunns. Þess skal gætt að í stjórninni sitji einstaklingar með sérþekkingu á sviði heilbrigðisvísinda, siðfræði og tölvunarfræði. Stjórnin tekur við beiðnum frá vísindamönnum sem óska eftir svörum við spurningum úr leitargrunni eða aðgangi að honum og tekur afstöðu til þeirra.<br>
<IMG SRC="hk.jpg" HEIGHT=11 WIDTH=11 alt="" id="G13AM5"> Tryggja skal að svar við fyrirspurn úr leitargrunni sé ávallt ópersónugreinanlegt. Eingöngu er heimilt að veita tölfræðilegar upplýsingar, sem geta átt við um hópa einstaklinga, úr leitargrunni. Sjúkdómsgreiningar og læknismeðferðir skulu kóðaðar. Aldrei skulu upplýsingar sem eiga við um færri einstaklinga en tíu veittar úr leitargrunni.<br>
<IMG SRC="hk.jpg" HEIGHT=11 WIDTH=11 alt="" id="G13AM6"> Niðurstöðu úr fyrirspurn í leitargrunn má einungis nota til rannsókna að fengnu leyfi vísindasiðanefndar eða siðanefndar heilbrigðisrannsókna. Óheimilt er að birta niðurstöðu úr leitargrunni opinberlega.<br>
<IMG SRC="hk.jpg" HEIGHT=11 WIDTH=11 alt="" id="G13AM7"> Heilbrigðisstofnun sem hyggst starfrækja leitargrunn skal annast gerð greiningarlykils sem varðveittur skal á ábyrgð Persónuverndar. Einungis má nota greiningarlykil til afkóðunar persónuauðkenna þegar leyfi vísindasiðanefndar eða siðanefndar heilbrigðisrannsóknar fyrir vísindarannsókn liggur fyrir.<br>
<IMG SRC="hk.jpg" HEIGHT=11 WIDTH=11 alt="" id="G13AM8"> Stofnun og starfræksla leitargrunns er einungis heimil þeim sem fengið hefur til þess leyfi ráðherra, að fenginni umsögn vísindasiðanefndar og Persónuverndar.<br>
<IMG SRC="hk.jpg" HEIGHT=11 WIDTH=11 alt="" id="G13AM9"> Leyfi til stofnunar og starfrækslu leitargrunns er háð eftirfarandi skilyrðum:
<br>&nbsp;&nbsp;&nbsp;<span id="G13AM9L1">1.</span> Uppfyllt séu ákvæði laga og stjórnvaldsfyrirmæla um leitargrunna.<br>&nbsp;&nbsp;&nbsp;<span id="G13AM9L2">2.</span> Leitargrunnur sé staðsettur hér á landi.<br>&nbsp;&nbsp;&nbsp;<span id="G13AM9L3">3.</span> Fyrir liggi skýr markmið með starfrækslu leitargrunnsins og upplýsingar um rekstrargrundvöll hans.<br>&nbsp;&nbsp;&nbsp;<span id="G13AM9L4">4.</span> Gerð sé grein fyrir aðstöðu til varðveislu gagna í leitargrunni.<br>&nbsp;&nbsp;&nbsp;<span id="G13AM9L5">5.</span> Gerð sé grein fyrir hvernig aðgangi að leitargrunni verði háttað.<br>&nbsp;&nbsp;&nbsp;<span id="G13AM9L6">6.</span> Öryggismat og öryggisráðstafanir við flutning og meðferð gagna í leitargrunni séu í samræmi við ákvæði laga um persónuvernd og [vinnslu]<sup style="font-size:60%">1)</sup> persónuupplýsinga og reglur Persónuverndar.<br>
<IMG SRC="hk.jpg" HEIGHT=11 WIDTH=11 alt="" id="G13AM10"> Ráðherra getur bundið leyfi frekari skilyrðum.<br>
<IMG SRC="hk.jpg" HEIGHT=11 WIDTH=11 alt="" id="G13AM11"> Persónuvernd hefur eftirlit með vinnslu persónuupplýsinga í leitargrunni.<br>
<IMG SRC="hk.jpg" HEIGHT=11 WIDTH=11 alt="" id="G13AM12"> Leyfishafa er heimilt að taka gjald sem nemur kostnaði við úrvinnslu beiðna og afhendingu upplýsinga úr leitargrunni.<br>
<IMG SRC="hk.jpg" HEIGHT=11 WIDTH=11 alt="" id="G13AM13"> Ráðherra getur sett reglugerð um nánari framkvæmd þessa ákvæðis.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.090.html#G54">L. 90/2018, 54. gr.</a> <sup style="font-size:60%">2)</sup><a href="/altext/stjt/2014.045.html">L. 45/2014, 18. gr.</a> </small></i><br><br><b>V. kafli.</b> <b>Refsingar og önnur viðurlög.</b><br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G14M1"> Ráðherra getur afturkallað leyfi samkvæmt lögum þessum ef leyfishafi eða starfsmenn hans brjóta gegn ákvæðum laganna eða stjórnvaldsfyrirmælum sem sett eru á grundvelli þeirra, skilyrðum leyfis er ekki fullnægt eða leyfishafi verður ófær um að reka safnið. Brjóti leyfishafi gegn ákvæðum laga þessara eða hlíti ekki skilyrðum þeim sem sett eru í leyfinu skal ráðherra veita honum skriflega viðvörun og hæfilegan frest til úrbóta. Sinni leyfishafi ekki slíkri viðvörun skal afturkalla leyfi. Sé um ásetning að ræða eða stórfellt gáleysi getur ráðherra afturkallað starfsleyfi án undanfarandi viðvörunar eða frests til úrbóta.<br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G15M1"> Brot gegn ákvæðum laga þessara og stjórnvaldsfyrirmæla sem sett eru á grundvelli þeirra varða sektum eða fangelsi allt að þremur árum nema þyngri refsing liggi við samkvæmt öðrum lögum.<br>
<IMG SRC="hk.jpg" HEIGHT=11 WIDTH=11 alt="" id="G15M2"> Dæma má lögaðila jafnt sem einstaklinga til greiðslu sekta vegna brota á lögunum. Lögaðila má ákvarða sekt án tillits til þess hvort sök verður sönnuð á starfsmann hans. Hafi starfsmaður lögaðila framið brot á lögum þessum eða stjórnvaldsfyrirmælum settum samkvæmt þeim má einnig gera lögaðilanum sekt. Lögaðili ber ábyrgð á greiðslu sektar sem starfsmaður hans er dæmdur til að greiða vegna brota á lögum þessum, enda séu brot tengd starfi hans hjá lögaðilanum.<br><br><b>VI. kafli.</b> <b>Ýmis ákvæði.</b><br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b> <em>Stjórnvaldsfyrirmæli.</em><br>
<IMG SRC="hk.jpg" HEIGHT=11 WIDTH=11 alt="" id="G16M1"> Ráðherra er heimilt að setja reglugerðir<sup style="font-size:60%">1)</sup> um frekari framkvæmd laga þessara.<br>
<IMG SRC="hk.jpg" HEIGHT=11 WIDTH=11 alt="" id="G16M2"> Ráðherra skal setja reglugerð um hvernig veita skuli upplýsingar um ætlað samþykki skv. 3. mgr. 7. gr., hvernig tryggja skuli að afturköllun á ætluðu samþykki lífsýnisgjafa skv. 4. mgr. 7. gr. verði virt, um úrsagnaskrá og fyrirkomulag hennar, sbr. 4. mgr. 7. gr., og hvernig tryggja skuli jafnræði þeirra sem óska eftir aðgangi að lífsýnasöfnum [og söfnum heilbrigðisupplýsinga]<sup style="font-size:60%">2)</sup> vegna vísindarannsókna [skv. 9. gr.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/1146-2010">Rg. 1146/2010</a>. <sup style="font-size:60%">2)</sup><a href="/altext/stjt/2014.045.html">L. 45/2014, 19. gr.</a> </small></i><br>
<span id="G17"></span><IMG SRC="sk.jpg" HEIGHT=11 WIDTH=11 alt=""> <b>17. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G17M1"> Lög þessi öðlast gildi 1. janúar 2001.<br><IMG SRC="/lagas/sk.jpg" HEIGHT=11 WIDTH=11 alt=""> <b>Ákvæði til bráðabirgða.</b> <br>&nbsp;&nbsp;&nbsp;<span id="B0M0L1">1.</span> Áður en lögin taka gildi skal heilbrigðis- og tryggingamálaráðuneytið fela landlæknisembættinu að annast ítarlega kynningu meðal almennings á lífsýnasöfnum og reglum sem gilda um söfnun og notkun lífsýna.<br>&nbsp;&nbsp;&nbsp;<span id="B0M0L2">2.</span> Heimilt er að vista lífsýni sem aflað var fyrir gildistöku laga þessara í lífsýnasafni, nema lífsýnisgjafi lýsi sig mótfallinn því. Að öðru leyti gilda ákvæði laganna um vörslu, meðferð og notkun fyrrgreindra lífsýna.<br>&nbsp;&nbsp;&nbsp;<span id="B0M0L3">[3.</span> Fyrir 1. janúar 2015 skal ráðuneytið fela embætti landlæknis að annast ítarlega kynningu meðal almennings á lífsýnasöfnum, söfnum heilbrigðisupplýsinga og reglum sem gilda um söfnun, varðveislu og notkun heilbrigðisgagna.]<sup style="font-size:60%">1)</sup><br>&nbsp;&nbsp;&nbsp;<span id="B0M0L4">[4.</span> Heimilt er að vista heilbrigðisupplýsingar, sem aflað var til vísindarannsókna á mönnum fyrir 1. janúar 2015, í safni heilbrigðisupplýsinga enda hafi þátttakandi veitt samþykki fyrir varðveislu upplýsinganna til notkunar í síðari rannsóknum. Sé um að ræða vísindarannsókn á mönnum þar sem ekki liggur fyrir skriflegt samþykki eða gagnarannsókn getur vísindasiðanefnd heimilað að slíkar heilbrigðisupplýsingar séu vistaðar í safni heilbrigðisupplýsinga nema sá sem upplýsingarnar stafa frá hafi lýst sig mótfallinn því. Að öðru leyti gilda ákvæði laganna um vörslu, meðferð og notkun fyrrgreindra heilbrigðisupplýsinga.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.045.html">L. 45/2014, 20. gr.</a> </small></i><br></body></html>
