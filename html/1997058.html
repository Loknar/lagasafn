<!DOCTYPE html>
<html><head>
<title>1997  nr. 58  22. maí/ Lög um öryggisþjónustu</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. maí 2020.&nbsp;&nbsp;Útgáfa 150b.&nbsp;&nbsp;Prenta í <a href="/lagasafn/pdf/150b/1997058.pdf">tveimur dálkum</a>.</small>
</small><hr>
<h2> Lög um öryggisþjónustu </h2><p style='text-align:center'><strong>1997  nr. 58  22. maí</strong></p><hr>
<a href="http://www.althingi.is//dba-bin/ferill.pl?ltg=121&amp;mnr=486"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/121/s/0817.html"><i>Frumvarp til laga.</i></a><br>
<br>
<small><b>Tóku gildi 1. júlí 1997.</b>  <em>Breytt með: </em>
<a href="/altext/stjt/1998.082.html">L. 82/1998</a> (tóku gildi 1. okt. 1998). 
<a href="/altext/stjt/2006.143.html">L. 143/2006</a> (tóku gildi 1. jan. 2007). 
<a href="/altext/stjt/2010.162.html">L. 162/2010</a> (tóku gildi 1. jan. 2011). 
<a href="/altext/stjt/2011.126.html">L. 126/2011</a> (tóku gildi 30. sept. 2011). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>dómsmálaráðherra</b> eða <b>dómsmálaráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2018119.html">hér.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G1M1"> Til að annast öryggisþjónustu í atvinnuskyni þarf leyfi [ríkislögreglustjóra].<sup style="font-size:60%">1)</sup> Samkvæmt lögum þessum getur öryggisþjónusta falist í eftirfarandi:
<br>&nbsp;&nbsp;&nbsp;<span id="G1M1L1">a.</span> eftirliti með lokuðum svæðum eða svæðum opnum almenningi, hvort heldur er með eftirlitsferðum vaktmanna eða myndavélum,<br>&nbsp;&nbsp;&nbsp;<span id="G1M1L2">b.</span> flutningi verðmæta,<br>&nbsp;&nbsp;&nbsp;<span id="G1M1L3">c.</span> að taka við og sinna boðum frá einstaklingum um aðstoð,<br>&nbsp;&nbsp;&nbsp;<span id="G1M1L4">d.</span> að taka við og sinna boðum frá viðvörunarkerfum vegna eldsvoða, vatnsleka eða innbrots,<br>&nbsp;&nbsp;&nbsp;<span id="G1M1L5">e.</span> annarri öryggisþjónustu hliðstæðri þeirri sem getur í a&ndash;d-lið samkvæmt ákvörðun [ríkislögreglustjóra].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 6. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G2M1"> Leyfi til að annast öryggisþjónustu má veita einstaklingi eða skráðu félagi.<br>
<IMG SRC="hk.jpg" HEIGHT=11 WIDTH=11 alt="" id="G2M2"> Einstaklingur sem hyggst annast öryggisþjónustu skal fullnægja þessum skilyrðum:
<br>&nbsp;&nbsp;&nbsp;<span id="G2M2L1">a.</span> vera orðinn 25 ára,<br>&nbsp;&nbsp;&nbsp;<span id="G2M2L2">b.</span> vera lögráða,<br>&nbsp;&nbsp;&nbsp;<span id="G2M2L3">c.</span> hafa haft forræði á búi sínu síðustu fimm ár,<br>&nbsp;&nbsp;&nbsp;<span id="G2M2L4">d.</span> hafa hvorki gerst sekur um brot á almennum hegningarlögum, lögum um ávana- og fíkniefni eða lögum um skotvopn, né verið dæmdur [í fangelsi]<sup style="font-size:60%">1)</sup> samkvæmt ákvæðum annarra laga, enda hafi brot ekki verið smávægilegt eða langt um liðið frá því að það var framið, og<br>&nbsp;&nbsp;&nbsp;<span id="G2M2L5">e.</span> ekki verði talinn vafi á að hann geti með viðunandi hætti sinnt þeirri þjónustu sem hann tekur að sér.<br>
<IMG SRC="hk.jpg" HEIGHT=11 WIDTH=11 alt="" id="G2M3"> Heimilt er að veita skráðu félagi leyfi til að annast öryggisþjónustu fullnægi framkvæmdastjóri þess skilyrðum 2. mgr. og stjórnarmenn félagsins skilyrðum b&ndash;d-liðar 2. mgr. Nú er nýr framkvæmdastjóri ráðinn eða breyting verður á stjórn félags og skal þá senda [embætti ríkislögreglustjóra]<sup style="font-size:60%">2)</sup> tilkynningu þess efnis innan 14 daga.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1998.082.html">L. 82/1998, 236. gr.</a> <sup style="font-size:60%">2)</sup><a href="/altext/stjt/2006.143.html">L. 143/2006, 7. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G3M1"> Leyfi til að annast öryggisþjónustu skal veitt til fimm ára í senn. Í leyfisbréfi skal tilgreina þá öryggisþjónustu sem leyfið tekur til. Heimilt er að binda leyfið tilteknum skilyrðum um framkvæmd þjónustu og önnur atriði.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G4M1"> Starfsmaður leyfishafa, sem sinnir framkvæmd öryggisþjónustu, skal vera að minnsta kosti 18 ára að aldri og að öðru leyti til þess fallinn að rækja starfann af samviskusemi og trúverðugleika.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G5M1"> [Ríkislögreglustjóri]<sup style="font-size:60%">1)</sup> skal fella úr gildi leyfi til að annast öryggisþjónustu ef leyfishafi fullnægir ekki lengur skilyrðum 2. gr. Sama gildir ef leyfishafi eða starfsmaður hans hefur orðið uppvís að ítrekaðri eða verulegri vanrækslu í starfi þannig að öryggisþjónustan teljist ekki fullnægjandi eða ef ekki hefur verið gætt þeirra skilyrða sem leyfi er bundið við.<br>
<IMG SRC="hk.jpg" HEIGHT=11 WIDTH=11 alt="" id="G5M2"> [Ríkislögreglustjóri hefur eftirlit með starfsemi leyfishafa sem ber að veita ríkislögreglustjóra allar nauðsynlegar upplýsingar um starfsemi sína og önnur atriði sem þýðingu hafa. Til að sinna eftirliti hafa starfsmenn ríkislögreglustjóra án dómsúrskurðar aðgang að starfsstöð leyfishafa.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.143.html">L. 143/2006, 8. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G6M1"> [Ákvarðanir ríkislögreglustjóra samkvæmt lögum þessum eru kæranlegar til [ráðuneytisins].<sup style="font-size:60%">1)</sup>]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G6M2"> Ráðherra setur í reglugerð<sup style="font-size:60%">3)</sup> nánari ákvæði um framkvæmd laganna.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 239. gr.</a> <sup style="font-size:60%">2)</sup><a href="/altext/stjt/2006.143.html">L. 143/2006, 9. gr.</a> <sup style="font-size:60%">3)</sup><a href="https://www.reglugerd.is/reglugerdir/allar/nr/340-1997">Rg. 340/1997</a>, sbr. <a href="https://www.reglugerd.is/reglugerdir/allar/nr/401-2009">401/2009</a>. </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G7M1"> Brot gegn lögum þessum og reglum settum samkvæmt þeim varða sektum, nema þyngri refsing liggi við eftir öðrum lögum.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G8M1"> Lög þessi öðlast gildi 1. júlí 1997.<br></body></html>
