<!DOCTYPE html>
<html><head>
<title>2017  nr. 24  19. maí/ Lög um evrópskt eftirlitskerfi á fjármálamarkaði</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. maí 2020.&nbsp;&nbsp;Útgáfa 150b.&nbsp;&nbsp;Prenta í <a href="/lagasafn/pdf/150b/2017024.pdf">tveimur dálkum</a>.</small>
</small><hr>
<h2> Lög um evrópskt eftirlitskerfi á fjármálamarkaði </h2><p style='text-align:center'><strong>2017  nr. 24  19. maí</strong></p><hr>
<a href="http://www.althingi.is//dba-bin/ferill.pl?ltg=146&amp;mnr=217"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/146/s/0301.html"><i>Frumvarp til laga.</i></a><br>
<br>
<small><b>Tóku gildi 23. maí 2017.</b> <em>EES-samningurinn:</em> IX. viðauki reglugerð <a href="/lagasafn/pdf/150b/i32010R1092.pdf">1092/2010</a>, <a href="/lagasafn/pdf/150b/i32010R1093.pdf">1093/2010</a>, <a href="/lagasafn/pdf/150b/i32010R1094.pdf">1094/2010</a>, <a href="/lagasafn/pdf/150b/i32010R1095.pdf">1095/2010</a>, <a href="/lagasafn/pdf/150b/i32013R1022.pdf">1022/2013</a>.  <em>Breytt með: </em>
<a href="/altext/stjt/2019.091.html">L. 91/2019</a> (tóku gildi 1. jan. 2020 nema 133. gr. sem tók gildi 16. júlí 2019). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>fjármála- og efnahagsráðherra</b> eða <b>fjármála- og efnahagsráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2018119.html">hér.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Tilgangur.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Tilgangur laga þessara er að lögfesta evrópskt eftirlitskerfi á fjármálamarkaði. Eftirlitskerfinu er ætlað að vernda hagsmuni almennings og fjármálamarkaðarins með því að stuðla að stöðugleika og heilbrigði fjármálakerfisins á innri markaði Evrópska efnahagssvæðisins.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Evrópskar eftirlitsstofnanir.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Evrópskar eftirlitsstofnanir samkvæmt lögum þessum eru eftirfarandi:
<br>&nbsp;&nbsp;&nbsp;<span id="G2M1L1">1.</span> Evrópska bankaeftirlitsstofnunin (EBA).<br>&nbsp;&nbsp;&nbsp;<span id="G2M1L2">2.</span> Evrópska vátrygginga- og lífeyrissjóðaeftirlitsstofnunin (EIOPA).<br>&nbsp;&nbsp;&nbsp;<span id="G2M1L3">3.</span> Evrópska verðbréfamarkaðseftirlitsstofnunin (ESMA).<br>&nbsp;&nbsp;&nbsp;<span id="G2M1L4">4.</span> Evrópska kerfisáhætturáðið (ESRB).<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Lögfesting.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Ákvæði eftirfarandi reglugerða, eins og þær voru teknar upp í samninginn um Evrópska efnahagssvæðið, skulu hafa lagagildi hér á landi með þeim aðlögunum sem leiðir af ákvörðunum sameiginlegu EES-nefndarinnar nr. <a href="/lagasafn/pdf/150b/i199-2016.pdf">199/2016</a>, <a href="/lagasafn/pdf/150b/i200-2016.pdf">200/2016</a>, <a href="/lagasafn/pdf/150b/i201-2016.pdf">201/2016</a> og <a href="/lagasafn/pdf/150b/i198-2016.pdf">198/2016</a> frá 30. september 2016, sem eru birtar í EES-viðbæti við Stjórnartíðindi Evrópusambandsins nr. 13 frá 23. febrúar 2017, bls. 1&ndash;35, sbr. einnig bókun 1 um altæka aðlögun við samninginn um Evrópska efnahagssvæðið, sbr. <a href="1993002.html">lög um Evrópska efnahagssvæðið, nr. 2/1993</a>, þar sem bókunin er lögfest:
<br>&nbsp;&nbsp;&nbsp;<span id="G3M1L1">1.</span> Reglugerðar Evrópuþingsins og ráðsins (ESB) nr. <a href="/lagasafn/pdf/150b/i32010R1093.pdf">1093/2010</a> frá 24. nóvember 2010 um að koma á fót evrópskri eftirlitsstofnun (Evrópska bankaeftirlitsstofnunin) og reglugerðar Evrópuþingsins og ráðsins (ESB) nr. <a href="/lagasafn/pdf/150b/i32013R1022.pdf">1022/2013</a> frá 22. október 2013 um breytingu á reglugerð (ESB) nr. <a href="/lagasafn/pdf/150b/i32010R1093.pdf">1093/2010</a> um að koma á fót evrópskri eftirlitsstofnun (Evrópska bankaeftirlitsstofnunin) að því er varðar sérstök verkefni sem Seðlabanka Evrópu eru falin, sem eru birtar í EES-viðbæti við Stjórnartíðindi Evrópusambandsins nr. 57 frá 13. október 2016, bls. 599&ndash;634 og bls. 354&ndash;363.<br>&nbsp;&nbsp;&nbsp;<span id="G3M1L2">2.</span> Reglugerðar Evrópuþingsins og ráðsins (ESB) nr. <a href="/lagasafn/pdf/150b/i32010R1094.pdf">1094/2010</a> frá 24. nóvember 2010 um að koma á fót evrópskri eftirlitsstofnun (Evrópska vátrygginga- og lífeyrissjóðaeftirlitsstofnunin), sem er birt í EES-viðbæti við Stjórnartíðindi Evrópusambandsins nr. 57 frá 13. október 2016, bls. 635&ndash;670.<br>&nbsp;&nbsp;&nbsp;<span id="G3M1L3">3.</span> Reglugerðar Evrópuþingsins og ráðsins (ESB) nr. <a href="/lagasafn/pdf/150b/i32010R1095.pdf">1095/2010</a> frá 24. nóvember 2010 um að koma á fót evrópskri eftirlitsstofnun (Evrópska verðbréfamarkaðseftirlitsstofnunin), sem er birt í EES-viðbæti við Stjórnartíðindi Evrópusambandsins nr. 57 frá 13. október 2016, bls. 671&ndash;706.<br>&nbsp;&nbsp;&nbsp;<span id="G3M1L4">4.</span> Reglugerðar Evrópuþingsins og ráðsins (ESB) nr. <a href="/lagasafn/pdf/150b/i32010R1092.pdf">1092/2010</a> frá 24. nóvember 2010 um þjóðhagsvarúðareftirlit með fjármálakerfinu á sviði Evrópusambandsins og um stofnun Evrópska kerfisáhætturáðsins, sem er birt í EES-viðbæti við Stjórnartíðindi Evrópusambandsins nr. 57 frá 13. október 2016, bls. 343&ndash;353.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Eftirlit.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> Fjármálaeftirlitið og Eftirlitsstofnun EFTA annast eftirlit samkvæmt lögum þessum í samræmi við samninginn um Evrópska efnahagssvæðið, sbr. <a href="1993002.html">lög nr. 2/1993</a>, og samning milli EFTA-ríkjanna um stofnun eftirlitsstofnunar og dómstóls.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Um eftirlit Fjármálaeftirlitsins fer nánar samkvæmt ákvæðum laga um opinbert eftirlit með fjármálastarfsemi. Fjármálaeftirlitinu er heimilt að beita ákvæðum þeirra laga við framkvæmd eftirlits og vegna samvinnu við Eftirlitsstofnun EFTA og evrópskar eftirlitsstofnanir samkvæmt lögum þessum.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Upplýsingagjöf til evrópskra eftirlitsstofnana.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> &hellip;<sup style="font-size:60%">1)</sup> Seðlabanka Íslands, öðrum stjórnvöldum, einstaklingum og lögaðilum er heimilt að veita evrópskum eftirlitsstofnunum upplýsingar og gögn, eins og nánar er kveðið á um í lögum þessum eða öðrum lögum, vegna framkvæmdar eftirlits. Heimildin nær einnig til gagna sem háð eru þagnarskyldu samkvæmt lögum um opinbert eftirlit með fjármálastarfsemi eða á grundvelli annarra laga.<br>
<IMG SRC="hk.jpg" HEIGHT=11 WIDTH=11 alt="" id="G5M2"> Evrópskum eftirlitsstofnunum er heimilt að veita Eftirlitsstofnun EFTA eða eftir atvikum öðrum stofnunum innan Evrópska efnahagssvæðisins aðgang að upplýsingum skv. 1. mgr. með sömu takmörkunum og þar greinir.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.091.html">L. 91/2019, 77. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Upplýsingagjöf til stofnana innan Evrópska efnahagssvæðisins.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Stjórnvöldum, einstaklingum og lögaðilum er skylt að láta Eftirlitsstofnun EFTA, EFTA-dómstólnum eða eftir atvikum öðrum stofnunum innan Evrópska efnahagssvæðisins í té allar þær upplýsingar og gögn sem stofnunum þessum eru nauðsynleg til að þeim sé unnt að sinna eftirlitshlutverki sínu samkvæmt lögum þessum eða öðrum lögum.<br>
<IMG SRC="hk.jpg" HEIGHT=11 WIDTH=11 alt="" id="G6M2"> Fjármálaeftirlitið getur krafið markaðsaðila um sömu upplýsingar og segir í 1. mgr. og getur sett skilafrest í því sambandi.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Aðfararhæfi.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Ákvarðanir Eftirlitsstofnunar EFTA samkvæmt lögum þessum eru aðfararhæfar, sem og dómar og úrskurðir EFTA-dómstólsins.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Reglugerð.</em><br>
<IMG SRC="hk.jpg" HEIGHT=11 WIDTH=11 alt="" id="G8M1"> Ráðherra er heimilt að setja reglugerð um nánari framkvæmd laga þessara.<br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G9M1"> Lög þessi öðlast þegar gildi.<br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Breyting á öðrum lögum. <a href="http://www.althingi.is/altext/stjt/2017.024.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a></em><br></body></html>
