<!DOCTYPE html>
<html><head>
<title>1993  nr. 25  7. apríl/ Lög um dýrasjúkdóma og varnir gegn þeim</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=utf-8">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. nóvember 2017.&nbsp;&nbsp;Útgáfa 147.&nbsp;&nbsp;Prenta í <a href="/lagasafn/pdf/147/1993025.pdf">tveimur dálkum</a>.</small>
</small><hr>
<h2> Lög um dýrasjúkdóma og varnir gegn þeim </h2><p style='text-align:center'><strong>1993  nr. 25  7. apríl</strong></p><hr>
<a href="http://www.althingi.is//dba-bin/ferill.pl?ltg=116&amp;mnr=287"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/116/s/0418.html"><i>Frumvarp til laga.</i></a><br>
<br>
<small><b>Tóku gildi 7. apríl 1993.</b>  <em>Breytt með </em>
<a href="/altext/stjt/1995.087.html">l. 87/1995</a> (tóku gildi 1. júlí 1995), 
<a href="/altext/stjt/1996.073.html">l. 73/1996</a> (tóku gildi 19. júní 1996), 
<a href="/altext/stjt/1998.082.html">l. 82/1998</a> (tóku gildi 1. okt. 1998), 
<a href="/altext/stjt/2001.031.html">l. 31/2001</a> (tóku gildi 16. maí 2001), 
<a href="/altext/stjt/2003.063.html">l. 63/2003</a> (tóku gildi 7. apríl 2003), 
<a href="/altext/stjtnr.html#2003103">bbl. 103/2003</a> (tóku gildi 1. júlí 2003), 
<a href="/altext/stjt/2003.116.html">l. 116/2003</a> (tóku gildi 12. nóv. 2003), 
<a href="/altext/stjt/2005.076.html">l. 76/2005</a> (tóku gildi 1. jan. 2006), 
<a href="/altext/stjt/2007.167.html">l. 167/2007</a> (tóku gildi 1. jan. 2008), 
<a href="/altext/stjt/2008.088.html">l. 88/2008</a> (tóku gildi 1. jan. 2009 nema brbákv. VII sem tók gildi 21. júní 2008), 
<a href="/altext/stjt/2009.143.html">l. 143/2009</a> (tóku gildi 1. mars 2010 nema II.&ndash;IV. kafli sem tóku gildi 1. nóv. 2011 (utan 43. gr. í IV. kafla sem tók gildi 1. mars 2010) og 54. og 55. gr. og 9. efnismgr. 63. gr. sem tóku gildi 1. mars 2011; <em>EES-samningurinn:</em> I. og II. viðauki reglugerð 178/2002), 
<a href="/altext/stjt/2011.126.html">l. 126/2011</a> (tóku gildi 30. sept. 2011), 
<a href="/altext/stjt/2014.004.html">l. 4/2014</a> (tóku gildi 25. jan. 2014) og 
<a href="/altext/stjt/2015.071.html">l. 71/2015</a> (tóku gildi 21. júlí 2015). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>sjávarútvegs- og landbúnaðarráðherra</b> eða <b>atvinnuvega- og nýsköpunarráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2017015.html">hér.</a><hr><br><b>I. kafli.</b> <b>Tilgangur, gildissvið og yfirstjórn.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b>  Tilgangur laganna er:
<br>&nbsp;&nbsp;&nbsp;<span id="G1M1L1">a.</span> að stuðla að góðu heilsufari dýra í landinu og koma í veg fyrir að nýir smitsjúkdómar berist til landsins,<br>&nbsp;&nbsp;&nbsp;<span id="G1M1L2">b.</span> að fylgjast með og hindra útbreiðslu dýrasjúkdóma og vinna að útrýmingu þeirra,<br>&nbsp;&nbsp;&nbsp;<span id="G1M1L3">c.</span> að tryggja að búfjárafurðir, framleiddar í landinu, verði sem heilnæmastar.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b>  Lög þessi taka til allra sjúkdóma í dýrum, jafnt húsdýrum, gæludýrum og villtum dýrum.<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b>  [Ráðherra]<sup style="font-size:60%">1)</sup> hefur yfirstjórn þeirra mála sem lög þessi taka til.<br>
<IMG SRC="hk.jpg" HEIGHT=11 WIDTH=11 alt="" id="G3M2"> [Matvælastofnun]<sup style="font-size:60%">2)</sup> skal vera ráðherra til aðstoðar og ráðuneytis um allt er lýtur að dýrasjúkdómum og framkvæmd laganna.<br>
<IMG SRC="hk.jpg" HEIGHT=11 WIDTH=11 alt="" id="G3M3"> Héraðsdýralæknar skulu hver í sínu umdæmi hafa eftirlit með og vinna að bættu heilsufari dýra og fylgjast með heilbrigðisástandi þeirra og vera á verði gegn nýjum dýrasjúkdómum er kunna að berast til landsins eða milli sóttvarnarsvæða.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 64. gr.</a> </small></i><br><br><b>II. kafli.</b> <b>Orðskýringar.</b><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b>  [<i>Aukaafurðir úr dýrum:</i> Heil hræ, skrokkar, skrokkhlutar, líffæri eða aðrar afurðir af dýrum sem ekki eru hæfar eða ætlaðar til manneldis.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G4M2"> <i>Búfé:</i> Hross, nautgripir, sauðfé, geitur, svín, loðdýr, kanínur og alifuglar, auk þess eldisfiskar og önnur dýr sem haldin eru til nytja. Rísi ágreiningur um hvað falla skuli undir hugtakið búfé sker [ráðherra]<sup style="font-size:60%">2)</sup> úr þeim ágreiningi.<br>
<IMG SRC="hk.jpg" HEIGHT=11 WIDTH=11 alt="" id="G4M3"> <i>Dýr:</i> Öll dýr, bæði hryggdýr og hryggleysingjar.<br>
<IMG SRC="hk.jpg" HEIGHT=11 WIDTH=11 alt="" id="G4M4"> <i>Dýrasjúkdómur:</i> Smitsjúkdómur sem orsakast af völdum örvera eða sníkjudýra, efnaskiptasjúkdómur, erfðasjúkdómur, eitranir og aðrir sjúkdómar sem lög þessi ná til.<br>
<IMG SRC="hk.jpg" HEIGHT=11 WIDTH=11 alt="" id="G4M5"> <i>Gæludýr:</i> Öll dýr sem haldin eru til afþreyingar.<br>
<IMG SRC="hk.jpg" HEIGHT=11 WIDTH=11 alt="" id="G4M6"> <i>Smitsjúkdómur:</i> Sjúkdómur eða smit sem beint eða óbeint getur borist frá einu dýri til annars eða milli manna og dýra.<br>
<IMG SRC="hk.jpg" HEIGHT=11 WIDTH=11 alt="" id="G4M7"> <i>Sóttvarnarsvæði:</i> Landsvæði sem afmarkast af varnarlínum, ám, vötnum, sjó eða öræfum sem ásamt fyrirskipaðri vörslu og öðrum varúðarráðstöfunum mynda farartálma eða fullkomna hindrun á samgangi dýra.<br>
<IMG SRC="hk.jpg" HEIGHT=11 WIDTH=11 alt="" id="G4M8"> <i>Varnarlínur:</i> Mörk sóttvarnarsvæða, þar með taldar girðingarlínur sem skiptast í aðalvarnarlínur og aukavarnarlínur.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2009.143.html">L. 143/2009, 31. gr.</a> <sup style="font-size:60%">2)</sup><a href="/altext/stjt/2011.126.html">L. 126/2011, 172. gr.</a> </small></i><br><br><b>III. kafli.</b> <b>Tilkynningarskylda og sjúkdómsgreining.</b><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b>  Hverjum þeim, sem hefur ástæðu til að ætla að dýr sé haldið smitsjúkdómi sem lög þessi ná yfir, ber án tafar að tilkynna það hverjum þeim dýralækni sem til næst eða lögreglu. Skylt er lögreglu að hafa strax samband við dýralækni. Telji dýralæknir ástæðu til skal hann tafarlaust gera ráðstafanir til að fá sjúkdómsgreiningu sína staðfesta og hindra útbreiðslu sjúkdómsins.<br>
<IMG SRC="hk.jpg" HEIGHT=11 WIDTH=11 alt="" id="G5M2"> Leiði rannsókn í ljós eða dýralæknir fær grun um að um sé að ræða [tilkynningarskyldan sjúkdóm, sbr. reglugerð skv. 2. mgr. 7. gr.],<sup style="font-size:60%">1)</sup> eða smitsjúkdóm áður óþekktan hér á landi, skal dýralæknir án tafar tilkynna það [Matvælastofnun].<sup style="font-size:60%">2)</sup> Jafnframt ber honum að grípa til varúðarráðstafana gegn útbreiðslu eða til útrýmingar sjúkdóminum, einnig að banna afhendingu dýrsins eða afurða þess og sjá um að einangra dýrið og önnur dýr sem kunna að bera smit, svo og nánasta umhverfi þeirra. Enn fremur skal hann sjá um að hlutir og vörur, sem komist hafa í snertingu við dýrið, verði sótthreinsuð eða þeim eytt og að aflífa dýrið eða gera aðrar þær ráðstafanir sem nauðsynlegar teljast. Eigendum dýra er skylt að veita alla nauðsynlega aðstoð vegna varúðarráðstafana sem framkvæmdar eru á grundvelli þessarar málsgreinar.<br>
<IMG SRC="hk.jpg" HEIGHT=11 WIDTH=11 alt="" id="G5M3"> Sé hins vegar um að ræða sjúkdóm [sem er skráningarskyldur sjúkdómur, sbr. reglugerð skv. 2. mgr. 7. gr.],<sup style="font-size:60%">1)</sup> skal dýralæknir hlutast til um að framkvæmdar séu frekari rannsóknir og málið tilkynnt að því marki sem nauðsynlegt er.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.004.html">L. 4/2014, 1. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 64. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b>  Öllum þeim, sem starfa að dýralækningum, er skylt að fylgja fyrirmælum [Matvælastofnunar]<sup style="font-size:60%">1)</sup> um skráningu dýrasjúkdóma og gera þær ráðstafanir til varnar og upprætingar sjúkdómum sem [stofnunin]<sup style="font-size:60%">2)</sup> mælir fyrir um eða tilgreindir eru í reglugerðum og auglýsingum þar um.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.167.html">L. 167/2007, 64. gr.</a> <sup style="font-size:60%">2)</sup><a href="/altext/stjt/2005.076.html">L. 76/2005, 9. gr.</a> </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b>  [Ráðherra]<sup style="font-size:60%">1)</sup> setur með reglugerð<sup style="font-size:60%">2)</sup> nánari ákvæði um varúðarráðstafanir sem nauðsynlegar eru ef upp kemur grunur um smitsjúkdóma [sem eru tilkynningarskyldir, sbr. reglugerð skv. 2. mgr.],<sup style="font-size:60%">3)</sup> eða ef þeirra verður vart og nýja, áður óþekkta sjúkdóma hér á landi, þar með talin ákvæði um sóttvörn og samgang við svæði þar sem sjúkdómur hefur komið upp, einangrun dýra, rannsóknir, aflífun í rannsóknarskyni, sýnatöku og skýrslugerð og eyðingu dýrahræja.<br>
<IMG SRC="hk.jpg" HEIGHT=11 WIDTH=11 alt="" id="G7M2"> [Ráðherra skal setja reglugerð<sup style="font-size:60%">4)</sup> um flokkun smitsjúkdóma. Þar skal tilgreina hvaða sjúkdómar eru tilkynningarskyldir og hvaða sjúkdómar eru skráningarskyldir. Þá skal flokka tilkynningarskylda sjúkdóma í alvarlega sjúkdóma eða aðra sjúkdóma, eftir því sem við á.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/447-2005">Rg. 447/2005</a>, sbr. <a href="https://www.reglugerd.is/reglugerdir/allar/nr/710-2006">710/2006</a>. <sup style="font-size:60%">3)</sup><a href="/altext/stjt/2014.004.html">L. 4/2014, 2. gr.</a> <sup style="font-size:60%">4)</sup><a href="https://www.reglugerd.is/reglugerdir/allar/nr/052-2014">Rg. 52/2014</a>. </small></i><br><br><b>IV. kafli.</b> <b>Varnaraðgerðir.</b><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b>  [Ráðherra]<sup style="font-size:60%">1)</sup> getur samkvæmt lögum þessum og að fengnum tillögum [Matvælastofnunar]<sup style="font-size:60%">2)</sup> fyrirskipað<sup style="font-size:60%">3)</sup> hverjar þær ráðstafanir sem nauðsynlegar eru til að útrýma eða hindra útbreiðslu [tilkynningarskyldra og skráningarskyldra sjúkdóma, sbr. reglugerð skv. 2. mgr. 7. gr.],<sup style="font-size:60%">4)</sup> og til að afstýra hættu og tjóni af völdum útbreiðslu þessara sjúkdóma. Ráðstafanir þessar ná yfir:
<br>&nbsp;&nbsp;&nbsp;<span id="G8M1L1">1.</span> Dýr:
<br>&nbsp;&nbsp;&nbsp;<span id="G8M1L2">a.</span> rannsóknir, þar með talda sýnatöku til sjúkdómsgreiningar,<br>&nbsp;&nbsp;&nbsp;<span id="G8M1L3">b.</span> sjúkdómsmeðferð,<br>&nbsp;&nbsp;&nbsp;<span id="G8M1L4">c.</span> ónæmisaðgerðir,<br>&nbsp;&nbsp;&nbsp;<span id="G8M1L5">d.</span> merkingar og einangrun,<br>&nbsp;&nbsp;&nbsp;<span id="G8M1L6">e.</span> eftirlit,<br>&nbsp;&nbsp;&nbsp;<span id="G8M1L7">f.</span> förgun og eyðingu,<br>&nbsp;&nbsp;&nbsp;<span id="G8M1L8">[g.</span> bann við innflutningi eða útflutningi].<sup style="font-size:60%">5)</sup><br>&nbsp;&nbsp;&nbsp;<span id="G8M1L9">2.</span> Dýraafurðir, fóður, húsdýraáburð og annað sem mengað er og kann að bera smit:
<br>&nbsp;&nbsp;&nbsp;<span id="G8M1L10">a.</span> rannsóknir á mögulegu smitefni,<br>&nbsp;&nbsp;&nbsp;<span id="G8M1L11">b.</span> gerilsneyðingu, sótthreinsun og dauðhreinsun,<br>&nbsp;&nbsp;&nbsp;<span id="G8M1L12">c.</span> eyðingu,<br>&nbsp;&nbsp;&nbsp;<span id="G8M1L13">[d.</span> bann við innflutningi eða útflutningi].<sup style="font-size:60%">5)</sup><br>&nbsp;&nbsp;&nbsp;<span id="G8M1L14">3.</span> Byggingar, starfssvæði, vélar, verkfæri og farartæki:
<br>&nbsp;&nbsp;&nbsp;<span id="G8M1L15">a.</span> hreinsun og sótthreinsun,<br>&nbsp;&nbsp;&nbsp;<span id="G8M1L16">b.</span> eftirlit og einangrun.<br>&nbsp;&nbsp;&nbsp;<span id="G8M1L17">4.</span> Eigendur og umráðaaðila dýra, starfsfólk þeirra, fatnað og tæki sem kunna að bera smitefni:
<br>&nbsp;&nbsp;&nbsp;<span id="G8M1L18">a.</span> rannsóknir, þar með talda sýnatöku til sjúkdómsgreiningar,<br>&nbsp;&nbsp;&nbsp;<span id="G8M1L19">b.</span> hreinsun, sótthreinsun og eyðingu fatnaðar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 64. gr.</a> <sup style="font-size:60%">3)</sup><!a href="ekkitil/ekkitil.html?AUGL/2017241">Augl. 241/2017</a>. <sup style="font-size:60%">4)</sup><a href="/altext/stjt/2014.004.html">L. 4/2014, 3. gr.</a> <sup style="font-size:60%">5)</sup><a href="/altext/stjt/2003.116.html">L. 116/2003, 9. gr.</a> </small></i><br><br><b>V. kafli.</b> <b>Fyrirbyggjandi aðgerðir.</b><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b>  Heimilt er [ráðherra]<sup style="font-size:60%">1)</sup> að takmarka eða banna dýrahald á afmörkuðum svæðum þar sem ætla má að heilbrigði dýra sé sérstök hætta búin að mati [Matvælastofnunar].<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 64. gr.</a> </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b>  [Til að hindra að dýrasjúkdómar berist til landsins er óheimilt að flytja til landsins eftirtaldar vörutegundir:
<br>&nbsp;&nbsp;&nbsp;<span id="G10M1L1">a.</span> hráar og lítt saltaðar sláturafurðir, bæði unnar og óunnar, hrá egg, ósótthreinsuð hrá skinn og húðir, alidýraáburð og rotmassa blandaðan alidýraáburði,<br>&nbsp;&nbsp;&nbsp;<span id="G10M1L2">b.</span> kjötmjöl, beinamjöl, blóðmjöl og fitu sem fellur til við vinnslu þessara efna,<br>&nbsp;&nbsp;&nbsp;<span id="G10M1L3">c.</span> hey og hálm,<br>&nbsp;&nbsp;&nbsp;<span id="G10M1L4">d.</span> hvers konar notaðar umbúðir, reiðtygi, vélar, tæki, áhöld og annað sem hefur verið í snertingu við dýr, dýraafurðir og dýraúrgang,<br>&nbsp;&nbsp;&nbsp;<span id="G10M1L5">e.</span> hvers konar notaðan búnað til stangveiða.<br>
<IMG SRC="hk.jpg" HEIGHT=11 WIDTH=11 alt="" id="G10M2"> [Þrátt fyrir ákvæði 1. mgr. er Matvælastofnun heimilt að leyfa innflutning á vörum þeim sem eru taldar upp í a&ndash;e-lið enda þyki sannað að ekki berist smitefni með þeim er valda dýrasjúkdómum. Ráðherra er heimilt að ákveða með reglugerð að ákvæði 1. mgr. skuli ekki gilda fyrir einstakar vörutegundir sem þar eru taldar upp ef varan sótthreinsast við tilbúning eða sérstök sótthreinsun er framkvæmd fyrir innflutning og vörunni fylgir fullnægjandi vottorð um uppruna, vinnslu og sótthreinsun sé varan frá framleiðanda utan Evrópska efnahagssvæðisins. Ráðherra er heimilt að banna með reglugerð innflutning á vörum, óháð uppruna, sem hætta telst á að smitefni geti borist með og hætta telst geta stafað af varðandi heilbrigði dýra.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G10M3"> Um framkvæmd þessarar greinar fer einnig eftir ákvæðum samningsins um beitingu ráðstafana um hollustuhætti og heilbrigði dýra og plantna í 1. viðauka A við samninginn um stofnun Alþjóðaviðskiptastofnunarinnar.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2015.071.html">L. 71/2015, 1. gr.</a> <sup style="font-size:60%">2)</sup><a href="/altext/stjt/2009.143.html">L. 143/2009, 32. gr.</a> </small></i><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b>  [Matvælastofnun]<sup style="font-size:60%">1)</sup> er heimilt að takmarka eða banna flutning dýra, vöru eða tækja milli eða innan sóttvarnarsvæða telji [stofnunin]<sup style="font-size:60%">2)</sup> að það valdi eða sé líklegt til að valda útbreiðslu sjúkdóma meðal dýra.<br>
<IMG SRC="hk.jpg" HEIGHT=11 WIDTH=11 alt="" id="G11M2"> [[Ráðherra]<sup style="font-size:60%">3)</sup> er í samráði við [Matvælastofnun]<sup style="font-size:60%">1)</sup> jafnframt heimilt að takmarka eða banna inn- og útflutning tiltekinna dýra og afurða þeirra, til lengri eða skemmri tíma, til tiltekins lands eða landsvæðis telji hann að slíkur flutningur valdi eða sé líklegur til að valda útbreiðslu sjúkdóma.]<sup style="font-size:60%">4)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.167.html">L. 167/2007, 64. gr.</a> <sup style="font-size:60%">2)</sup><a href="/altext/stjt/2005.076.html">L. 76/2005, 9. gr.</a> <sup style="font-size:60%">3)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">4)</sup><a href="/altext/stjt/2003.116.html">L. 116/2003, 10. gr.</a> </small></i><br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b>  [Ráðherra]<sup style="font-size:60%">1)</sup> ákveður, að fengnum tillögum [Matvælastofnunar],<sup style="font-size:60%">2)</sup> hvaða varnarlínum skuli haldið við. Á sama hátt getur ráðherra ákveðið að setja upp nýjar varnarlínur þar sem nauðsyn krefur. Girðingarstæði skulu valin þar sem best skilyrði eru frá náttúrunnar hendi og valdi sem minnstum spjöllum og jarðraski. Upprekstrarfélög og einstakar jarðir má svipta aðgangi að landi sínu sé slíkt nauðsynlegt, enda skal þá leitast við að bæta það með tilsvarandi landi í skiptum ef unnt er. Verði ekki samkomulag um landaskipti eða bætur fyrir missi landsnytja skulu bætur metnar af dómkvöddum matsmönnum. Bætur þær, sem ákveðnar eru, greiðast af ríkissjóði og miðast við notagildi landsins.<br>
<IMG SRC="hk.jpg" HEIGHT=11 WIDTH=11 alt="" id="G12M2"> [Ráðherra]<sup style="font-size:60%">1)</sup> ákveður með auglýsingu skiptingu varnarlína í aðalvarnarlínur og aukavarnarlínur að fengnum tillögum [Matvælastofnunar].<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 64. gr.</a> </small></i><br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b>  [Aukaafurðir dýra, sem ekki eru ætlaðar til manneldis, skal meðhöndla, geyma, flytja, vinna eða eyða á þann hátt að ekki valdi hættu á útbreiðslu smitefna eða annarra skaðlegra efna. Þeir sem meðhöndla, geyma, flytja eða vinna aukaafurðir dýra sem ekki teljast til úrgangs skulu sækja um leyfi Matvælastofnunar áður en starfsemin hefst. Ef aukaafurðir dýra teljast til úrgangs gilda um starfsemina ákvæði <a href="2003055.html">laga nr. 55/2003</a>, um meðhöndlun úrgangs.<br>
<IMG SRC="hk.jpg" HEIGHT=11 WIDTH=11 alt="" id="G13M2"> Vinnslu-, geymslu-, lífgas- og myltingarstöðvar, svo og stöðvar fyrir milliefni og líffituefni, sem ætlað er að vinna aukaafurðir úr dýrum sem ekki teljast til úrgangs, þ.m.t. stöðvar sem annast vinnslu úr sjávar- og eldisafurðum, skulu hafa starfsleyfi frá Matvælastofnun áður en rekstur hefst.<br>
<IMG SRC="hk.jpg" HEIGHT=11 WIDTH=11 alt="" id="G13M3"> Ráðherra setur með reglugerð<sup style="font-size:60%">1)</sup> nánari ákvæði um aukaafurðir dýra sem ekki eru ætlaðar til manneldis, svo sem meðferð slíkra aukaafurða, flokkun og starfsleyfi vegna þeirra, sbr. 29. gr. a.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/120-2010">Rg. 120/2010</a>. <a href="https://www.reglugerd.is/reglugerdir/allar/nr/121-2010">Rg. 121/2010</a>. <a href="https://www.reglugerd.is/reglugerdir/allar/nr/122-2010">Rg. 122/2010</a>. <a href="https://www.reglugerd.is/reglugerdir/allar/nr/123-2010">Rg. 123/2010</a>. <a href="https://www.reglugerd.is/reglugerdir/allar/nr/124-2010">Rg. 124/2010</a>. <a href="https://www.reglugerd.is/reglugerdir/allar/nr/125-2010">Rg. 125/2010</a>. <a href="https://www.reglugerd.is/reglugerdir/allar/nr/126-2010">Rg. 126/2010</a>. <a href="https://www.reglugerd.is/reglugerdir/allar/nr/169-2011">Rg. 169/2011</a>. <a href="https://www.reglugerd.is/reglugerdir/allar/nr/261-2011">Rg. 261/2011</a>. <a href="https://www.reglugerd.is/reglugerdir/allar/nr/674-2017">Rg. 674/2017</a>. <sup style="font-size:60%">2)</sup><a href="/altext/stjt/2009.143.html">L. 143/2009, 33. gr.</a> </small></i><br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b>  [Ráðherra]<sup style="font-size:60%">1)</sup> setur með reglugerð nánari ákvæði um meðferð, geymslu og notkun matarleifa og dýraafurða sem ætlaðar eru til fóðurs eða fóðurgerðar. Þar skal kveðið á um leyfi til fóðurgerðar, sbr. 13. gr., starfrækslu fóðurstöðva og hvaða skilyrðum þær þurfa að fullnægja, sýnatöku og eftirlit með slíkri starfsemi til að koma í veg fyrir smithættu.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> </small></i><br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b>  [Ráðherra]<sup style="font-size:60%">1)</sup> setur reglur<sup style="font-size:60%">2)</sup> um sæðistöku og sæðingar, töku eggja og fósturvísa, meðferð þeirra og innlögn í dýr. Einnig um búnað, tilhögun og rekstur sæðingastöðvar og heilbrigðiskröfur varðandi dýr sem tekið er úr sæði, egg eða fósturvísar til flutnings, svo og heilbrigðiskröfur um sæði, egg og fósturvísa sem ætlaðir eru til sæðinga eða eggjaflutninga. Þá setur [ráðherra]<sup style="font-size:60%">1)</sup> reglur um heilbrigðiskröfur sem gerðar eru varðandi þau dýr sem notuð eru sem fósturmæður.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/540-2016">Rg. 540/2016</a>. </small></i><br><br><b>VI. kafli.</b> <b>Kostnaður og bætur.</b><br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b>  Þóknun og ferðakostnaður vegna starfa dýralæknis eða annarra sem takast á hendur verkefni sem leiðir af framkvæmd þessara laga samkvæmt fyrirmælum [Matvælastofnunar]<sup style="font-size:60%">1)</sup> skal greiddur úr ríkissjóði.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.167.html">L. 167/2007, 64. gr.</a> </small></i><br>
<span id="G17"></span><IMG SRC="sk.jpg" HEIGHT=11 WIDTH=11 alt=""> <b>17. gr.</b>  Ríkissjóður greiðir kostnað vegna einangrunar búfjár sem ákveðin er til varnar [alvarlegum tilkynningarskyldum sjúkdómum sem taldir eru upp í reglugerð ráðherra skv. 2. mgr. 7. gr.],<sup style="font-size:60%">1)</sup> svo og efniskostnað vegna nauðsynlegrar hreinsunar og sótthreinsunar, einnig kostnað vegna aflífunar, eyðingar hræja og notkunar tækja sem þarf til fyrrgreindra verka. Ríkissjóður greiðir kostnað vegna einangrunar og gæslu svæða, enda sé einangrunin fyrirskipuð af [ráðherra].<sup style="font-size:60%">2)</sup> Eigendum búfjár er skylt að leggja fram endurgjaldslaust alla ófaglega vinnu og aðstoð við hreinsun, sótthreinsun og aflífun dýra.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.004.html">L. 4/2014, 4. gr.</a> <sup style="font-size:60%">2)</sup><a href="/altext/stjt/2011.126.html">L. 126/2011, 172. gr.</a> </small></i><br>
<span id="G18"></span><IMG SRC="sk.jpg" HEIGHT=11 WIDTH=11 alt=""> <b>18. gr.</b>  Kostnaður vegna einangrunar og rannsókna á öðrum sjúkdómum en [alvarlegum tilkynningarskyldum sjúkdómum sem taldir eru upp í reglugerð ráðherra skv. 2. mgr. 7. gr.]<sup style="font-size:60%">1)</sup> greiðist af eigendum dýranna að hluta eða öllu leyti samkvæmt ákvörðun [ráðherra].<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.004.html">L. 4/2014, 5. gr.</a> <sup style="font-size:60%">2)</sup><a href="/altext/stjt/2011.126.html">L. 126/2011, 172. gr.</a> </small></i><br>
<span id="G19"></span><IMG SRC="sk.jpg" HEIGHT=11 WIDTH=11 alt=""> <b>19. gr.</b>  Stofnkostnaður og viðhald aðalvarnarlína greiðist úr ríkissjóði. Ríkissjóður leggur til efni í aukavarnarlínur, en uppsetning, rekstur og viðhald þeirra greiðist af viðkomandi sveitarsjóðum. Rísi ágreiningur um skiptingu kostnaðar við aukavarnarlínur sker [ráðherra]<sup style="font-size:60%">1)</sup> úr þeim ágreiningi að fenginni umsögn [Matvælastofnunar].<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 64. gr.</a> </small></i><br>
<span id="G20"></span><IMG SRC="sk.jpg" HEIGHT=11 WIDTH=11 alt=""> <b>20. gr.</b>  Eigendur búfjár, sem fargað er samkvæmt fyrirmælum [ráðherra]<sup style="font-size:60%">1)</sup> að tillögum [Matvælastofnunar],<sup style="font-size:60%">2)</sup> eiga rétt á bótum úr ríkissjóði.<br>
<IMG SRC="hk.jpg" HEIGHT=11 WIDTH=11 alt="" id="G20M2"> Bætur ríkissjóðs svara til verðgildis afurða og rekstrartaps sem sannanlega leiðir af eyðingu dýranna. Heimilt er að víkja frá ákvæðum þessarar málsgreinar um bætur þegar fyrirskipaður er niðurskurður á kynbótagripum.<br>
<IMG SRC="hk.jpg" HEIGHT=11 WIDTH=11 alt="" id="G20M3"> Sé unnt að nýta afurðir dýra að hluta eða í heild skal verðmæti þeirra afurða koma til frádráttar heildarbótagreiðslum. Ekki koma bætur fyrir dýr sem eru óveruleg að verðmæti, nema því aðeins að til þess liggi gildar ástæður.<br>
<IMG SRC="hk.jpg" HEIGHT=11 WIDTH=11 alt="" id="G20M4"> Bótaskylda ríkissjóðs samkvæmt lögum þessum nær eingöngu til búfjár.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 64. gr.</a> </small></i><br>
<span id="G21"></span><IMG SRC="sk.jpg" HEIGHT=11 WIDTH=11 alt=""> <b>21. gr.</b>  Réttur til bóta samkvæmt lögum þessum glatast að öllu leyti eða að hluta ef eigandi dýra hefur ekki farið eftir ákvæðum þessara laga eða reglugerðum og öðrum fyrirmælum settum samkvæmt þeim. Sama gildir ef eigandi hefur orðið sér úti um dýr sem hann vissi eða mátti vita með tilliti til aðstæðna að haldið var sjúkdómi sem lög þessi taka til eða valdið því með ásetningi eða vanrækslu að dýr hans smitaðist.<br>
<IMG SRC="hk.jpg" HEIGHT=11 WIDTH=11 alt="" id="G21M2"> Bætur greiðast ekki ef dýr, sem flutt hafa verið til landsins, hafa sýkst af sjúkdómi áður en sex mánuðir eru liðnir frá innflutningi þeirra.<br><br><b>VII. kafli.</b> <b>Ýmis ákvæði.</b><br>
<span id="G22"></span><IMG SRC="sk.jpg" HEIGHT=11 WIDTH=11 alt=""> <b>22. gr.</b>  [Matvælastofnun],<sup style="font-size:60%">1)</sup> héraðsdýralæknum og fulltrúum þeirra skal hvenær sem er vera heimill aðgangur að húsnæði, búum og fyrirtækjum þar sem dýr, eða afurðir þeirra, eru geymd og skulu þeim veittar allar nauðsynlegar upplýsingar vegna eftirlits og rannsókna sem óskað er eftir á grundvelli laga þessara.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.167.html">L. 167/2007, 64. gr.</a> </small></i><br>
<span id="G23"></span><IMG SRC="sk.jpg" HEIGHT=11 WIDTH=11 alt=""> <b>23. gr.</b>  Skylt er að viðhalda varnarlínum svo lengi að fullvíst þyki að búfjársjúkdómar, sem valda stórfelldu tjóni, geti ekki leynst í búfé öðrum megin línunnar þannig að samgangur milli svæðanna auki á sýkingarhættu fyrir búfé að mati [Matvælastofnunar].<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G23M2"> Því aðeins er [ráðherra]<sup style="font-size:60%">2)</sup> heimilt að leggja niður varnarlínur að fram hafi farið ítarlegt heilbrigðiseftirlit á búfé á þeim varnarsvæðum sem að línunni liggja og að fengnum meðmælum [Matvælastofnunar].<sup style="font-size:60%">1)</sup> Gefa skal aðliggjandi sveitarfélögum kost á að eignast girðingarnar endurgjaldslaust, enda taki þau ábyrgð á að girðing valdi ekki slysum eða tjóni.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.167.html">L. 167/2007, 64. gr.</a> <sup style="font-size:60%">2)</sup><a href="/altext/stjt/2011.126.html">L. 126/2011, 172. gr.</a> </small></i><br>
<span id="G24"></span><IMG SRC="sk.jpg" HEIGHT=11 WIDTH=11 alt=""> <b>24. gr.</b>  [Matvælastofnun]<sup style="font-size:60%">1)</sup> er heimilt að fyrirskipa á kostnað eigenda sérstakar merkingar á búfé þar sem slíkt er nauðsynlegt. [Þá getur [Matvælastofnun]<sup style="font-size:60%">1)</sup> bannað hvers konar litamerkingar á búfé á ákveðnum svæðum.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.167.html">L. 167/2007, 64. gr.</a> <sup style="font-size:60%">2)</sup><a href="/altext/stjt/2005.076.html">L. 76/2005, 10. gr.</a> </small></i><br>
<span id="G25"></span><IMG SRC="sk.jpg" HEIGHT=11 WIDTH=11 alt=""> <b>25. gr.</b>  Óheimilt er að flytja sauðfé til lífs yfir varnarlínur [nema þegar um er að ræða endurnýjun bústofns vegna niðurskurðar af völdum sjúkdóma og/eða vegna búháttabreytinga].<sup style="font-size:60%">1)</sup> Sleppi sauðfé yfir varnarlínur skal því slátrað. Merkja skal líffæri úr fénu og senda án tafar til rannsóknar. Eigandi skal fá bætur samkvæmt ákvörðun [Matvælastofnunar]<sup style="font-size:60%">2)</sup> fyrir sauðfé sem slátrað er enda hafi líffæri verið send til rannsóknar. Nautgripi og geitur má því aðeins flytja yfir varnarlínur til lífs að fram fari sérstök rannsókn á heilbrigði þeirra. [Matvælastofnun]<sup style="font-size:60%">2)</sup> getur leyft flutning á tilrauna- og kynbótagripum yfir varnarlínur.<br>
<IMG SRC="hk.jpg" HEIGHT=11 WIDTH=11 alt="" id="G25M2"> [Sjávarútvegs- og landbúnaðarráðherra er heimilt með reglugerð að skilgreina arfgerðir þeirra líflamba sem má ekki flytja yfir varnarlínur, þegar um er að ræða endurnýjun bústofns eftir niðurskurð vegna riðuveiki.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2005.076.html">L. 76/2005, 11. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 64. gr.</a> <sup style="font-size:60%">3)</sup><a href="/altext/stjt/2009.143.html">L. 143/2009, 34. gr.</a> </small></i><br>
<span id="G26"></span><IMG SRC="sk.jpg" HEIGHT=11 WIDTH=11 alt=""> <b>26. gr.</b>  Hlíti eigandi eða umráðaaðili dýra ekki ákvörðun [ráðherra]<sup style="font-size:60%">1)</sup> samkvæmt lögum þessum er viðkomandi lögreglustjóra skylt að hlutast til um framkvæmd á fyrirmælum ráðherra. Óheimilt er að farga dýrum eða taka þau frá aðila eða neyta annarra þeirra úrræða sem lög þessi kveða á um og valdið geta eiganda þeirra umtalsverðum kostnaði nema [Matvælastofnun]<sup style="font-size:60%">2)</sup> hafi samþykkt slíkar aðgerðir. Gefa skal eiganda og umráðaaðila kost á að tjá sig um slíkar aðgerðir áður en til þeirra er gripið.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 64. gr.</a> </small></i><br>
<span id="G27"></span><IMG SRC="sk.jpg" HEIGHT=11 WIDTH=11 alt=""> <b>27. gr.</b>  &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2001.031.html">L. 31/2001, 9. gr.</a> </small></i><br>
<span id="G28"></span><IMG SRC="sk.jpg" HEIGHT=11 WIDTH=11 alt=""> <b>28. gr.</b>  Komi upp alvarlegur smitsjúkdómur í dýrum á afmörkuðum svæðum er [ráðherra]<sup style="font-size:60%">1)</sup> heimilt, að fenginni tillögu [Matvælastofnunar],<sup style="font-size:60%">2)</sup> að skipa þriggja manna [smitsjúkdómanefnd]<sup style="font-size:60%">3)</sup> er verði [Matvælastofnun]<sup style="font-size:60%">2)</sup> til aðstoðar við framkvæmd hvers konar varnaraðgerða og við útrýmingu sjúkdómsins. [Smitsjúkdómanefnd]<sup style="font-size:60%">3)</sup> hefur ásamt [Matvælastofnun]<sup style="font-size:60%">2)</sup> forgöngu um framkvæmd niðurskurðar, endurnýjun bústofns, hreinsun búfjár af svæðinu og nauðsynlega sótthreinsun.<br>
<IMG SRC="hk.jpg" HEIGHT=11 WIDTH=11 alt="" id="G28M2"> &hellip;<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup><a href="/altext/stjt/2007.167.html">L. 167/2007, 64. gr.</a> <sup style="font-size:60%">3)</sup><a href="/altext/stjt/2001.031.html">L. 31/2001, 10. gr.</a> </small></i><br>
<span id="G29"></span><IMG SRC="sk.jpg" HEIGHT=11 WIDTH=11 alt=""> <b>29. gr.</b>  [Ráðherra]<sup style="font-size:60%">1)</sup> setur með reglugerð<sup style="font-size:60%">2)</sup> nánari ákvæði um framkvæmd laga þessara.<br>
<IMG SRC="hk.jpg" HEIGHT=11 WIDTH=11 alt="" id="G29M2"> [Ráðherra skal setja sérstaka reglugerð um innflutning og útflutning sjávardýra.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G29M3"> [[Ráðherra]<sup style="font-size:60%">1)</sup> skal setja sérstaka reglugerð<sup style="font-size:60%">3)</sup> um innflutning og útflutning eldisdýra og afurða þeirra til að hindra útbreiðslu smitsjúkdóma.]<sup style="font-size:60%">4)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 172. gr.</a> <sup style="font-size:60%">2)</sup>Rg. 1012/2011 (um gildistöku reglugerðar framkvæmdastjórnarinnar nr. 1168/2006 um framkvæmd reglugerðar Evrópuþingsins og ráðsins nr. 2160/2003 að því er varðar markmið Bandalagsins sem sett eru til að draga úr algengi tiltekinna sermigerða salmonellu í varphænum af tegundinni Gallus gallus og um breytingu á reglugerð (EB) nr. 1003/2005). Rg. 1013/2011 (um gildistöku reglugerðar framkvæmdastjórnarinnar (EB) nr. 1177/2006 um framkvæmd reglugerðar Evrópuþingsins og ráðsins (EB) nr. 2160/2003 að því er varðar kröfur varðandi beitingu sértækra varnarráðstafana á grundvelli innlendra áætlana um varnir gegn salmonellu í alifuglum). Rg. 1014/2011 (um gildistöku reglugerðar framkvæmdastjórnarinnar nr. 646/2007 um framkvæmd reglugerðar Evrópuþingsins og ráðsins (EB) nr. 2160/2003 að því er varðar markmið Bandalagsins sem sett eru til að draga úr algengi Salmonella enteritidis og Salmonella typhimurium í holdakjúklingum og um niðurfellingu reglugerðar (EB) nr. 1091/2005), sbr. 214/2012. Rg. 1043/2011 (um eftirlit með heilbrigði eldisdýra og dýraafurðum í viðskiptum innan Evrópska efnahagssvæðisins). Rg. 1044/2011 (um eftirlit með innflutningi á dýraafurðum frá ríkjum utan EES). Rg. 1077/2011 (um gildistöku reglugerðar Evrópusambandsins nr. 599/2004 um að samþykkja samræmda fyrirmynd að vottorði og skoðunarskýrslu í tengslum við viðskipti innan Bandalagsins með dýr og afurðir úr dýraríkinu). Rg. 41/2012 (um gildistöku reglugerðar Evrópuþingsins og ráðsins (EB) nr. 999/2001 um setningu reglna um forvarnir gegn, eftirlit með og útrýmingu tiltekinna tegunda smitandi heilahrörnunar), sbr. 356/2012, 1124/2013, 161/2014, 963/2014, 987/2015, 32/2016, 316/2017 og 467/2017. Rg. 211/2012 (um gildistöku reglugerðar framkvæmdastjórnarinnar nr. 199/2009 um bráðabirgðaráðstafanir, sem víkja frá reglugerð Evrópuþingsins og ráðsins (EB) nr. 2160/2003, að því er varðar beina afhendingu á litlu magni af nýju kjöti af hópum holdakjúklinga og kalkúna). Rg. 212/2012 (um gildistöku reglugerðar framkvæmdastjórnarinnar nr. 200/2010 um framkvæmd reglugerðar Evrópuþingsins og ráðsins nr. 2160/2003 að því er varðar markmið Sambandsins að draga úr algengi sermigerða salmonella í hópum fullorðinna undaneldisfugla af gerðinni Gallus gallus), sbr. 370/2012. 
Rg. 217/2012 (um gildistöku reglugerðar framkvæmdastjórnarinnar (EB) nr. 546/2006 um framkvæmd reglugerðar Evrópuþingsins og ráðsins (EB) nr. 999/2001 að því er varðar innanlandsáætlanir um varnir gegn riðuveiki og viðbótarábyrgðir og undanþágu frá tilteknum kröfum í ákvörðun 2003/100/EB og um niðurfellingu reglugerðar (EB) nr. 1874/2003). Rg. 254/2012 (um tilkynningu dýrasjúkdóma innan Evrópska efnahagssvæðisins). Rg. 303/2012 (um rafræna skráningu dýralækna á dýrasjúkdómum og lyfjameðhöndlun). Rg. 346/2012 (um framkvæmd tilskipunar ráðsins 2006/88/EB að því er varðar ráðstafanir til að hamla gegn aukinni dánartíðni hjá ostrum af tegundinni Crassostrea gigas). Rg. 369/2012 (um gildistöku reglugerðar framkvæmdastjórnarinnar nr. 517/2011 um framkvæmd reglugerðar Evrópuþingsins og ráðsins (EB) nr. 2160/2003 að því er varðar það markmið Sambandsins að draga úr algengi tiltekinna sermigerða salmonellu í varphænum af tegundinni Gallus gallus og um breytingu á reglugerð (EB) nr. 2160/2003 og reglugerð framkvæmdastjórnarinnar (ESB) nr. 200/2010). Rg. 448/2012 (um varnir gegn því að dýrasjúkdómar og sýktar afurðir berist til landsins), sbr. 462/2012, 549/2012 og 866/2014. Rg. 522/2012 (um heilbrigðisreglur um framleiðslu, vinnslu, dreifingu og innflutning á afurðum úr dýraríkinu til manneldis). Rg. 570/2012 (um kröfur um heilbrigði dýra og manna vegna viðskipta með afurðir innan Evrópska efnahagssvæðisins og innflutning afurða frá ríkjum utan svæðisins), sbr. 760/2012. Rg. 763/2012 (um breytingar á skrám yfir sóttvarnarstöðvar vegna fiskeldisdýra).  Rg. 848/2012 (um innflutning dýraafurða til einkaneyslu), sbr. 1054/2012. Rg. 916/2012 (um merkingar búfjár), sbr. 748/2016. Rg. 119/2013 (um sýnatöku- og greiningaraðferðir við greiningu og staðfestingu á tilvist lindýrasjúkdómanna bónamíósis (Bonamia ostreae) og marteilíósis (Marteilia refringens)). Rg. 220/2013 (um ráðstafanir til að takmarka áhrif tiltekinna sjúkdóma í lagareldisdýrum og villtum lagardýrum). Rg. 221/2013 (um framkvæmd tilskipunar ráðsins 2006/88/EB að því er varðar eftirlits- og útrýmingaráætlanir og sjúkdómalausa stöðu ríkja, svæða og hólfa). Rg. 271/2013 (um rafrænt aðgengi að upplýsingum um lagareldisfyrirtæki og viðurkenndar vinnslustöðvar). Rg. 272/2013 (um viðmiðunarreglur fyrir áhættumiðað dýraheilbrigðiseftirlit sem kveðið er á um í tilskipun ráðsins 2006/88/EB). Rg. 273/2013 (um kröfur varðandi sóttkví fyrir lagareldisdýr). Rg. 371/2013 (um gildistöku framkvæmdarreglugerðar framkvæmdastjórnarinnar (ESB) nr. 233/2012 um framkvæmd reglugerðar Evrópuþingsins og ráðsins (EB) nr. 999/2001 að því er varðar samþykkt breyttrar landsáætlunar um varnir gegn riðuveiki). 
Rg. 372/2013 (um gildistöku reglugerðar framkvæmdastjórnarinnar (ESB) nr. 200/2012 varðandi það markmið Sambandsins að draga úr Salmonella enteritidis og Salmonella typhimurium í hópum holdakjúklinga, eins og kveðið er á um í reglugerð Evrópuþingsins og ráðsins (EB) nr. 2160/2003). Rg. 1160/2013 (um gæðastýrða sauðfjárframleiðslu), sbr. 536/2015 og 1229/2016. Rg. 390/2014 (um gildistöku reglugerðar framkvæmdastjórnarinnar (EB) nr. 119/2009 um skrár yfir þriðju lönd eða hluta þeirra fyrir innflutning til Bandalagsins eða umflutning um Bandalagið á kjöti eða villtum dýrum af héraætt, tilteknum villtum landspendýrum og alikanínum og um kröfur vegna heilbrigðisvottorða fyrir dýr og dýraafurðir). Rg. 560/2014 (um gildistöku reglugerðar framkvæmdastjórnarinnar (EB) nr. 798/2008 um skrár yfir þriðju lönd, yfirráðasvæði, svæði eða hólf, þaðan sem leyfður er innflutningur til Bandalagsins og umflutningur um Bandalagið á alifuglum og alifuglaafurðum, og um kröfur vegna heilbrigðisvottana fyrir dýr og dýraafurðir), sbr. 840/2014, 480/2015, 707/2015, 811/2015, 1031/2015, 188/2016, 259/2016, 915/2016 og 906/2017. Rg. 661/2014 (um gildistöku reglugerðar framkvæmdastjórnarinnar (ESB) nr. 1190/2012 varðandi það markmið Sambandsins að draga úr Salmonella enteritidis og Salmonella typhimurium í hópum kalkúna eins og kveðið er á um í reglugerð Evrópuþingsins og ráðsins (EB) nr. 2160/2003). Rg. 808/2014 (um setningu sérstakra skilyrða fyrir innflutningi á tilteknu fóðri og matvælum frá tilteknum þriðju löndum vegna mengunaráhættu af völdum aflatoxína), sbr. 483/2017. Rg. 886/2014 (um gildistöku reglugerðar framkvæmdastjórnarinnar (ESB) nr. 28/2012 um kröfur vegna útgáfu vottorða vegna innflutnings á tilteknum samsettum afurðum til Sambandsins og umflutnings þeirra gegnum það). Rg. 907/2014 (um gildistöku reglugerðar framkvæmdastjórnarinnar (ESB) nr. 206/2010 um skrár yfir þriðju lönd, yfirráðasvæði eða hluta þeirra, þaðan sem leyfður er aðflutningur á tilteknum dýrum og nýju kjöti til Evrópusambandsins, og um kröfur varðandi heilbrigðisvottorð fyrir dýr og dýraafurðir), sbr. 958/2014, 569/2015, 186/2016 og 231/2017. Rg. 910/2014 (um velferð hrossa). Rg. 1065/2014 (um velferð nautgripa). Rg. 1066/2014 (um velferð sauðfjár og geitfjár). Rg. 1276/2014 (um velferð svína), sbr. 529/2015. Rg. 1277/2014 (um velferð minka). Rg. 135/2015 (um velferð alifugla). 
Rg. 136/2015 (um sóttvarnastöðvar fyrir alifugla), sbr. 291/2017. Rg. 167/2015 (um lyfjafræðilega virk efni og flokkun þeirra að því er varðar hámarksgildi leifa í matvælum úr dýraríkinu), sbr. 354/2015, 421/2015, 956/2015, 12/2016, 412/2016, 480/2016, 1047/2016, 330/2017, 464/2017, 470/2017 og 743/2017. Rg. 170/2015 (um gildistöku reglugerðar Evrópuþingsins og ráðsins (EB) nr. 470/2009 um málsmeðferð Bandalagsins við ákvörðun viðmiðunargilda fyrir leifar lyfjafræðilega virkra efna í matvælum úr dýraríkinu). Rg. 850/2015 (um innflutning erfðaefnis holdanauta og kröfur um útbúnað einangrunarstöðva), sbr. 933/2016. Rg. 187/2016 (um gildistöku framkvæmdarreglugerða framkvæmdastjórnarinnar vegna aðflutnings matvæla til Evrópusambandsins sem eru ætluð á EXPO Milano 2015). Rg. 540/2016 (um búfjársæðingar og flutning fósturvísa). Rg. 856/2016 (um lítil matvælafyrirtæki og hefðbundin matvæli). Rg. 315/2017 (um gildistöku framkvæmdarreglugerðar framkvæmdastjórnarinnar (ESB) nr. 636/2014 um fyrirmynd að vottorði fyrir viðskipti með óflegin stór villt veiðidýr). Rg. 527/2017 (um velferð dýra í flutningi). <sup style="font-size:60%">3)</sup><a href="https://www.reglugerd.is/reglugerdir/allar/nr/985-2005">Rg. 985/2005</a> (um fiskeldisstöðvar). <sup style="font-size:60%">4)</sup><a href="/altext/stjt/2003.116.html">L. 116/2003, 11. gr.</a> </small></i><br>
<span id="G29A"></span><IMG SRC="sk.jpg" HEIGHT=11 WIDTH=11 alt=""> <b>[29. gr. a.</b>  [Heimilt er ráðherra að innleiða með reglugerð<sup style="font-size:60%">1)</sup> reglugerðir Evrópusambandsins um heilbrigðisreglur að því er varðar aukaafurðir úr dýrum og afleiddar afurðir sem ekki eru ætlaðar til manneldis.]<sup style="font-size:60%">2)</sup>]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/120-2010">Rg. 120/2010</a>. <a href="https://www.reglugerd.is/reglugerdir/allar/nr/121-2010">Rg. 121/2010</a>. <a href="https://www.reglugerd.is/reglugerdir/allar/nr/122-2010">Rg. 122/2010</a>. <a href="https://www.reglugerd.is/reglugerdir/allar/nr/123-2010">Rg. 123/2010</a>. <a href="https://www.reglugerd.is/reglugerdir/allar/nr/124-2010">Rg. 124/2010</a>. <a href="https://www.reglugerd.is/reglugerdir/allar/nr/125-2010">Rg. 125/2010</a>. <a href="https://www.reglugerd.is/reglugerdir/allar/nr/126-2010">Rg. 126/2010</a>. <a href="https://www.reglugerd.is/reglugerdir/allar/nr/127-2010">Rg. 127/2010</a>. <a href="https://www.reglugerd.is/reglugerdir/allar/nr/489-2010">Rg. 489/2010</a>, sbr. <a href="https://www.reglugerd.is/reglugerdir/allar/nr/478-2017">478/2017</a>. <a href="https://www.reglugerd.is/reglugerdir/allar/nr/564-2010">Rg. 564/2010</a>. <a href="https://www.reglugerd.is/reglugerdir/allar/nr/565-2010">Rg. 565/2010</a>. <a href="https://www.reglugerd.is/reglugerdir/allar/nr/606-2010">Rg. 606/2010</a>. <a href="https://www.reglugerd.is/reglugerdir/allar/nr/169-2011">Rg. 169/2011</a>. <a href="https://www.reglugerd.is/reglugerdir/allar/nr/261-2011">Rg. 261/2011</a>. <a href="https://www.reglugerd.is/reglugerdir/allar/nr/820-2010">Rg. 820/2010</a>. <a href="https://www.reglugerd.is/reglugerdir/allar/nr/674-2017">Rg. 674/2017</a>. <sup style="font-size:60%">2)</sup><a href="/altext/stjt/2015.071.html">L. 71/2015, 2. gr.</a> <sup style="font-size:60%">3)</sup><a href="/altext/stjt/2009.143.html">L. 143/2009, 35. gr.</a> </small></i><br><br><b>VIII. kafli.</b> <b>Refsiákvæði og gildistaka.</b><br>
<span id="G30"></span><IMG SRC="sk.jpg" HEIGHT=11 WIDTH=11 alt=""> <b>30. gr.</b>  Brot gegn lögum þessum, reglugerðum og fyrirmælum gefnum samkvæmt þeim varða sektum [eða fangelsi allt að 2 árum].<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G30M2"> &hellip;<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1998.082.html">L. 82/1998, 206. gr.</a> <sup style="font-size:60%">2)</sup><a href="/altext/stjt/2008.088.html#G233">L. 88/2008, 233. gr.</a> </small></i><br>
<span id="G31"></span><IMG SRC="sk.jpg" HEIGHT=11 WIDTH=11 alt=""> <b>31. gr.</b>  Lög þessi öðlast þegar gildi. <a href="http://www.althingi.is/altext/stjt/1993.025.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><IMG SRC="/lagas/sk.jpg" HEIGHT=11 WIDTH=11 alt=""> <b>Ákvæði til bráðabirgða.</b>  Reglugerðir, auglýsingar og önnur fyrirmæli sett samkvæmt <a href="/altext/stjtnr.html#1928011">lögum nr. 11/1928</a>, með síðari breytingum, <a href="/altext/stjtnr.html#1956023">lögum nr. 23/1956</a>, með síðari breytingum, og <a href="/altext/stjtnr.html#1977022">lögum nr. 22/1977</a>, um sauðfjárbaðanir, skulu halda gildi sínu að svo miklu leyti sem þau stangast ekki á við lög þessi þar til nýjar reglugerðir, auglýsingar eða önnur fyrirmæli hafa öðlast gildi.<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/076-1952">Eldri stjórnvaldsfyrirmæli sem hér er vísað til munu vera rg. 76/1952</a>, <a href="https://www.reglugerd.is/reglugerdir/allar/nr/135-1952">rg. 135/1952</a>, <!a href="ekkitil/ekkitil.html?AUGL/A/1955097">augl. A 97/1955</a>, <a href="https://www.reglugerd.is/reglugerdir/allar/nr/014-1957">rg. 14/1957</a>, <!a href="ekkitil/ekkitil.html?AUGL/1964010">augl. 10/1964</a>, <a href="https://www.reglugerd.is/reglugerdir/allar/nr/027-1970">rg. 27/1970</a>, <a href="https://www.reglugerd.is/reglugerdir/allar/nr/290-1980">rg. 290/1980</a>, <a href="https://www.reglugerd.is/reglugerdir/allar/nr/444-1982">rg. 444/1982</a>, sbr. <a href="https://www.reglugerd.is/reglugerdir/allar/nr/340-1986">340/1986</a>, <a href="https://www.reglugerd.is/reglugerdir/allar/nr/096-1987">rg. 96/1987</a>, <!a href="ekkitil/ekkitil.html?AUGL/1987155">augl. 155/1987</a>. </small></i><br><br><b>[Viðaukar 1A, 1B og 2. &hellip;<sup style="font-size:60%">1)</sup>]<sup style="font-size:60%">2)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.004.html">L. 4/2014, 6. gr.</a> <sup style="font-size:60%">2)</sup><a href="/altext/stjt/2001.031.html">L. 31/2001, 11. gr.</a> </small></i><br></body></html>
